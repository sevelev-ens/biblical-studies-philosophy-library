<!-- http://khazarzar.skeptik.net/books/hieronym/martyr.htm -->

<html>
<head>
<title>Hieronymus</title>
<meta http-equiv=Content-Type content="text/html; charset=windows-1251">
<meta content="Ruslan Khazarzar" name=author>
<meta content="Library of Ruslan Khazarzar, Hieronymus, Jerome" name=keywords>

<style type="text/css">
<!--
body    {background-color:#ffffff;color:#000000;margin:2.0em}
h1      {font-size:24pt;margin-bottom:24pt;margin-top:24pt;text-align:center}
h2      {font-size:20pt;margin-bottom:20pt;margin-top:20pt;text-align:center}
h3      {font-size:16pt;margin-bottom:16pt;margin-top:16pt;text-align:center}
p       {font-family:"Times New Roman";font-size:14pt;margin-bottom:0pt;margin-top:0pt;text-align:justify;text-indent:35pt}
p.m     {font-size:13pt;margin-bottom:0pt;margin-top:0pt;text-align:justify;text-indent:35pt}
p.r     {font-size:13pt;margin-bottom:0pt;margin-top:0pt;text-align:right;text-indent:0pt}
p.s     {font-size:12pt;margin-bottom:0pt;margin-top:0pt;text-align:justify;text-indent:35pt}
p.c     {font-size:13pt;margin-top:0pt;margin-bottom:0pt;text-align:center;text-indent:0pt}
//-->
</style>
</head>

<body bgcolor=#ffffff text=#000000>

<table border="0" cellPadding="0" cellSpacing="0" width="100%">
<tr>
<td align="center" bgcolor="#0000ee" valign="top">
<a href="../index.htm" target="_top" title="Library of Ruslan Khazarzar">
<img border="0" src="../img/t.gif"></a></td>
</tr>
</table>

<p>&nbsp;</p>

<h1>Eusebius Hieronymus</h1>

<h2>Ad Hebidiam, epistula 120, 11</h2>

<p>Aliquotiens diximus apostolum Paulum virum fuisse doctissimum et eruditum ad
pedes Gamalihel, qui in apostolorum Actibus contionatur ed dicit: <em>et nunc
quid habetis cum hominibus istis? si enim a deo est, stabit, si ex hominibus,
destruetur</em> (Act.5:38f). cumque haberet sanctarum scripturarum et sermonis
diversarumque linguarum gratiam possideret &#151; unde ipse gloriatur in domino
et dicit: <em>gratias ago deo, quod omnium eorum magis linguis loquor</em>
(1&nbsp;Cor.14:18f), divinorum sensuum maiestatem digno no poterat Graeci
eloquii explicare sermone.</p>

<p>Habebat ergo Titum interpretus sicut et beatus Petrus Marcum, cuius
evangelium Petro narrante et illo scribente compositum est. Denique et duae
epistulae, quae feruntur Petri, stilo inter se et caractere discrepant
structuraque verborum; ex quo intellegimus pro necessitate rerum diversis eum
usum interpretibus.</p>
<p>&nbsp;</p>

<h2><a href="viris.htm" target="_top"
title="Hieronymus. De viris illustribus">De viris illustribus</a> 3</h2>

<p>Matthaeus qui et Levi, ex publicano apostolus, primus in Judaea, propter eos
qui ex circumcisione crediderunt, Evangelium Christi Hebraeis litteris
verbisque composuit; quod quis postea in Greacum transtulerit, non satis certem
est. Porro ipsum Hebraicum habetur usque hodie in Caesariensi bibliotheca, quam
Pamphilus martyr studiossime confecit.</p>

<p>Mihi quoque a Nazaraeis qui in Borea, urbe Syriae, hoc volumine utuntur,
describendi facultas fuit. In quo animadvertendum quo ubicumque evangelista,
sive ex persona sua sive ex Domini Salvatoris veteris scripturae testimoniis
abutitur, non sequatur Septuagint translatorum auctoritatem, sed Hebraicum. E
quibus illa duo sunt: <em>Ex Aegypto vocavi Filium meum</em>&nbsp;(2:15), et,
<em>Quoniam Nazaraeus vocabitur</em>&nbsp;(2:23).</p>
<p>&nbsp;</p>

<h2>De viris illustribus 7</h2>

<p>Lucas, medicus Antiochensis, ut ejus scripta indicant Graeci sermonis non
ignarus fuit, sectator apostoli Pauli et omnis ejus peregrinationis comes,
scripsit Evangelium, de quo idem Paulus: <em>misimus, inquit, com illo fratem
cujus laus est in evangelio per omnes ecclesias</em> (2&nbsp;Cor.8:18), et ad
Colossenes, <em>salutat vos Lucas medicus carissimus</em>&nbsp;(4:14), et ad
Timotheum, <em>Lucas est mecum solus</em> (2&nbsp;Tim.4:11).</p>

<p>Aliud quoque edidit volumen egregium quod titulo Apostolicorum
&#960;&#961;&#945;&#958;&#949;&#969;&#957; praenotatur, cujus historia usque ad
biennium Romae commorantis Pauli pervenit, id est usque ad quartum Neronis
annum. Ex quo intelligimus in eadem urbe librum esse compositum. Igitur
&#960;&#949;&#961;&#953;&#959;&#948;&#959;&#965;&#962; Pauli et Theclae et
totam baptizati leonis fabulam inter apocryphas scripturas computemus. Quale
enim est, ut individuus comes apostoli inter ceteras ejus res hoc solum
ignoravit? Sed et Tertullianus, vicinus illorum temporem, refert presbyterum
quendam in Asia, &#963;&#960;&#959;&#965;&#948;&#945;&#963;&#964;&#951;&#957;
apostoli Pauli, convictum apud Johannem quod auctor esset libri, et confessum
se hoc Pauli amore fecisse, loco excidisse.</p>

<p>Quidam suspicantur, quotiescumque Paulus in epistulis suis dicat <em>juxta
evangelium meum</em> (Rom.16:23), de Lucae significare volumine et Lucam non
solum ab apostolo Paulo didicisse evangelium, qui cum Domino in carne non
fuerat, sed et a ceteris apostolis. Quod ipse quoque in principi volumnis sui
declarat dicens: <em>sicut tradiderunt nobis qui a principio ipsi viderunt et
ministeri fuerant sermonis</em> (Luke.1:2). Igitur Evanglium, sicut audierat
scripsit, Acta vero apostolorum, sicut viderat ipse, composuit.</p>

<p>Sepultus est Constantinopolim, ad quam urbem, vicesimo Constantii anno, ossa
ejus, cum reliquiis Andreae apostoli, translata sunt.</p>
<p>&nbsp;</p>

<h2>De viris illustribus 8</h2>

<p>Marcus, discipulus et interpres Petri juxta quod Petrum referentum audierat,
rogatus Romae a fratribus breve scripsit Evangelium. Quod cum Petrus audisset,
probavit et ecclesiis legendum sua auctoritate edidit, sicut scribit Clemens in
sexto &#933;&#960;&#959;&#964;&#965;&#960;&#959;&#963;&#949;&#969;&#957; libro
et <a href="../kh/papias.htm">Papias</a> Hierapolitanus episcopus. Meminit hujus
Marci et Petrus in prima epistula, sub nomine Babylonis figuraliter Romam
significans: <em>salutat vos quae est in Babylone coelecta et Marcus filius
meus</em> (1&nbsp;Pet.5:13).</p>

<p>Assumpto itaque evangelio quod ipse confecerat, perrexit Aegyptum et primus
Alexandriae Christum annucians constituit ecclesiam tanta doctrina et vitae
continentia, ut omnes sectatores Christi ad exemplum sui cogeret. Denique
Philon, disertissimus Judaeorum, videns Alexandriae primam ecclesiam adhuc
judaizantem quasi in laudem gentis suae librum super eorum conversatione
scripsit, et quomodo Lucas narrat Hierosolymae credentes omnia habuisse
communia, sic ille quod Alexandriae sub Marco fieri doctore cernebat memoriae
tradidit.</p>

<p>Mortuus est autem octavo Neronis anno et sepultus Alexandriae, succedente
sibi Anniano.</p>
<p>&nbsp;</p>

<h2>Prologus quattuor evangeliorum</h2>

<p>Primus omnium Matthaeus est publicanus cognomento Levi, qui evangelium in
Judaea hebreo sermone edidit, ob eorum vel maxime causam qui in Jesum
crediderunt ex Judaeis et nequaquam legis umbra succendente evangelii
vertitatem servabat.</p>

<p>Secundus Marcus interpres apostoli Petri et Alexandriae ecclesiae primus
episcopus, qui dominum quidem salvatorem ipse non vidit, sed ea quae magistrum
audierat praedicantem juxta fidem magis gestorum narravit quam ordinem.</p>

<p>Tertius Lucas medicus, natione Syrus Antiochensis, cujus laus in evangelio,
qui et ipse discipulus apostoli Pauli in Achaiae Boeotiaeque partibus volumen
condidit, quaedam altius repetens et, ut ipse in prohemio confitetur, audita
magis quam visa describens.</p>

<p>Ultima Johannes apostolus et evangelista, quem Jesus amavit
plurimum,&nbsp;...</p>



</body>
</html>
