<!-- http://khazarzar.skeptik.net/books/tertull/de_patil.htm -->

<html>

<head>
<title>Tertullianus. De patientia</title>
<meta content="text/html; charset=windows-1251" http-equiv="Content-Type">
<meta content="Library of Ruslan Khazarzar" name="author">
<meta content="Library of Ruslan Khazarzar, Tertullianus" name="keywords">
<meta content="Tertullianus. De patientia" name="description">

<style type="text/css">
<!--
h1  {font-size:24pt;margin-bottom:24pt;margin-top:24pt;text-align:center}
h2  {font-size:20pt;margin-bottom:20pt;margin-top:20pt;text-align:center}
h3  {font-size:16pt;margin-bottom:16pt;margin-top:16pt;text-align:center}
h4  {font-size:15pt;margin-bottom:0pt;margin-top:0pt;text-align:center;text-indent:0pt}
p   {font-family:"Times New Roman";font-size:14pt;margin-bottom:0pt;margin-top:0pt;text-align:justify;text-indent:35pt}
p.m {font-size:13pt;margin-bottom:0pt;margin-top:0pt;text-align:justify;text-indent:35pt}
p.r {font-size:13pt;margin-bottom:0pt;margin-top:0pt;text-align:right;text-indent:0pt}
p.a {font-size:13pt;margin-bottom:0pt;margin-top:0pt;margin-right:0cm;margin-left:10.0cm;text-align:justify;text-indent:20pt}
p.s {font-size:13pt;margin-bottom:0pt;margin-top:0pt;text-align:justify;text-indent:35pt}
p.c {font-size:13pt;margin-top:0pt;margin-bottom:0pt;margin-right:0cm;margin-left:0pt;text-align:center;text-indent:0pt}
p.l {font-size:13pt;margin-top:0pt;margin-bottom:0pt;text-align:left;text-indent:0pt}
p.r {font-size:13pt;margin-top:0pt;margin-bottom:0pt;text-align:right;text-indent:0pt}
//-->
</style>

</head>

<body bgcolor="#ffffff" text="#000000">

<a name=top></a>
<table border="0" cellPadding="0" cellSpacing="0" width="100%">
<tr>
<td align="left" bgcolor="#0000ee" valign="top" width="10%">
<a href="../index.htm" target="_top" title="Library of Ruslan Khazarzar">
<img border="0" src="../img/strel1.gif"></a>
</td>
<td align="middle" bgcolor="#0000ee" width="80%">
<a href="../index.htm" target="_top" title="Library of Ruslan Khazarzar">
<img border="0" src="../img/t.gif"></a>
</td>
<td align="middle" bgcolor="#0000ee" width="10%">&nbsp;
</td>
</tr>
</table>

<table border="0" cellPadding="0" cellSpacing="0" width="100%">
<tr>
<td align="middle" bgcolor="#0000ee" valign="top" width="3%">
<img src="../img/lent.gif">
</td>
<td width="2%">&nbsp;
</td>
<td width="90%">

<p>&nbsp;</p>

<h2>Tertullianus</h2>

<h1>De patientia</h1>

<h3>I</h3>

<p>[1]&nbsp;Confiteor ad dominum Deum satis temere me, si non etiam inpudenter,
de patientia componere ausum, cui praestandae idoneus omnino non sim, ut homo
nullius boni, quando oporteat demonstrationem et commendationem alicuius rei
adortos ipsos prius in administratione eius rei deprehendi et constantiam
commonendi propriae conuersationis auctoritate dirigere, ne dicta factis
deficientibus erubescant. [2]&nbsp;Atque utinam erubescere istud remedium
ferat, uti pudor non exhibendi quod aliis suggestum imus exhibendi fiat
magisterium! Nisi quod bonorum quorundam, sicuti et malorum, intolerabilis
magnitudo est, ut ad capienda et praestanda ea sola gratia diuinae
inspirationis operetur. [3]&nbsp;Nam quod maxime bonum, id maxime penes Deum
nec alius id quam qui possidet dispensat, ut cuique dignatur. [4]&nbsp;Itaque
uelut solacium erit disputare super eo quod frui non datur, uice languentium
qui cum uacent a sanitate de bonis eius tacere non norunt. [5]&nbsp;Ita
miserrimus ego semper aeger caloribus inpatientiae, quam non optineo patientiae
sanitatem, et suspirem et inuocem et perorem necesse est, cum recordor et in
meae inbecillitatis contemplatione digero bonam fidei ualitudinem et dominicae
disciplinae sanitatem non facile cuiquam nisi patientia adsideat prouenire. [6]&nbsp;Ita
praeposita Dei rebus est, ut nullum praeceptum obire quis, nullum opus domino
complacitum perpetrare extraneus a patientia possit.</p>

<p>[7]&nbsp;Bonum eius etiam qui caeca uiuunt summae uirtutis appellatione
honorant; philosophi quidem, qui alicuius sapientiae animalia deputantur,
tantum illi subsignant ut, cum inter sese uariis sectarum libidinibus et
sententiarum aemulationibus discordent, solius tamen patientiae in commune
memores huic uni studiorum suorum commiserint pacem: in eam conspirant, in eam
foederantur, in illam adfectatione uirtutis unanimiter student; omnem
sapientiae ostentationem de patientia praeferunt. [8]&nbsp;Grande testimonium
eius est cum etiam uanas saeculi disciplinas ad laudem et gloriam promouet! Aut
numquid potius iniuria, cum diuina res in saecularibus artibus uolutatur? [9]&nbsp;Sed
uiderint illi quos mox sapientiae suae cum saeculo destructae ac dedecoratae
pudebit!</p>
<p>&nbsp;</p>

<h3>II</h3>

<p>[1]&nbsp;Nobis exercendae patientiae auctoritatem non adfectatio humana
caninae aequanimitatis stupore formata, sed uiuae ac caelestis disciplinae
diuina dispositio delegat, Deum ipsum ostendens patientiae exemplum, [2]&nbsp;iam
primum qui florem lucis huius super iustos et iniustos aequaliter spargit, qui
temporum officia elementorum seruitia totius geniturae tributa dignis simul et
indignis patitur occurrere, [3]&nbsp;sustinens ingratissimas nationes ludibria
artium et opera manuum suarum adorantes, nomen familiam ipsius persequentes,
luxuria auaritia iniquitate malignitate cottidie insolescentes, ut sua sibi
patientia detrahat: plures enim dominum idcirco non credunt, quia saeculo
iratum tam diu nesciunt.</p>
<p>&nbsp;</p>

<h3>III</h3>

<p>[1]&nbsp;Et haec quidem diuinae patientiae species quasi de longinquo fors
ut de supernis aestimetur: quid illa autem [patientiam], quae inter homines
palam in terris quodammodo manu adprehensa est? [2]&nbsp;Nasci se Deus patitur:
in utero matris [et] expectat et natus adolescere sustinet et adultus non
gestit agnosci, sed contumeliosus insuper sibi est et a seruo suo tinguitur et
temptatoris congressus solis uerbis repellit; [3]&nbsp;cum de domino fit
magister docens hominem euadere mortem, absolutam scilicet ueniam offensae patientiae
eruditus, [4]&nbsp;non contendit, non reclamauit nec quisquam in plateis uocem
eius audiuit; arundinem quassatam non fregit, linum fumigans non restinxit (nec
enim mentitus fuerat propheta, immo ipsius Dei contestatio spiritum suum in
filio cum tota patientia collocantis!), [5]&nbsp;nullum uolentem sibi adhaerere
non suscepit, nullius mensam tectumue despexit, atquin ipse lauandis
discipulorum pedibus ministrauit; [6]&nbsp;non peccatores, non publicanos
aspernatus est, non illi saltim ciuitati quae eum recipere noluerat iratus est,
cum etiam discipuli tam contumelioso oppido caelestes ignes repraesentari
uoluissent; ingratos curauit, insidiatoribus cessit. [7]&nbsp;Parum hoc, si non
etiam proditorem suum secum habuit nec constanter denotauit. Cum uero traditur,
cum adducitur ut pecus ad uictimam (sic enim <i>non magis aperit os quam agnus
sub tondentis potestate</i>),<i> </i>ille, cui legiones angelorum si uoluisset
uno dicto de caelis adfuissent, ne unius quidem discentis gladium ultorem
probauit. [8]&nbsp;Patientia domini in Malcho uulnerata est: itaque et gladii
opera maledixit in posterum et sanitatis restitutione ei quem non ipse
uexauerat satisfecit, per patientiam misericordiae matrem. [9]&nbsp;Taceo quod
figitur, in hoc enim uenerat: numquid tamen subiendae morti etiam contumeliis
opus fuerat? Sed saginari patientiae uoluptate discessurus uolebat: despuitur
uerberatur deridetur, foedis uestitur, foedioribus coronatur. [10]&nbsp;Mira
aequanimitatis fides: qui in hominis figura proposuerat latere, nihil de
inpatientia hominis imitatus est! Hinc uel maxime, pharisaei, dominum agnoscere
debuistis: patientiam huiusmodi nemo hominum perpetraret! [11]&nbsp;Talia
tantaque documenta, quorum magnitudo penes nationes quidem detrectatio fidei
est, penes nos uero ratio et structio, satis aperte, non sermonibus modo in
praecipiendo, sed etiam passionibus domini sustinendo, probant his quibus
credere datum est patientiam Dei esse naturam, effect<i>u</i>m et praestantiam
ingenitae cuiusdam proprietatis.</p>
<p>&nbsp;</p>

<h3>IV</h3>

<p>[1]&nbsp;Igitur si probos quosque seruos et bonae mentis pro ingenio
dominico conuersari uidemus (siquidem artificium promerendi obsequium est,
obsequii uero disciplina morigera subiectio est), quanto magis nos secundum
dominum moratos inueniri oportet, seruos scilicet Dei uiui, cuius iudicium in
suos non in compede aut pilleo uertitur, sed in aeternitate aut poenae aut
salutis! [2]&nbsp;Cui seueritati declinandae uel liberalitati inuitandae tanta
obsequii diligentia opus est, quanta sunt ipsa quae aut seueritas comminatur
aut liberalitas pollicetur. [3]&nbsp;Et tamen nos non de hominibus modo
seruitute subnixis<sup><span style='font-size:8.0pt'> </span></sup>uel quolibet
alio iure debitoribus obsequii, uerum etiam de pecudibus, etiam de bestiis
oboedientiam exprimimus, intellegentes usibus nostris eas a domino prouisas
traditasque. [4]&nbsp;Meliora ergo nobis erunt in obsequii disciplina quae
nobis Deus subdit? Agnoscunt denique quae oboediunt: nos, cui soli subditi
sumus, domino scilicet, auscultare dubitamus? At quam iniustum est, quam etiam
ingratum, quod per alterius indulgentiam de aliis consequaris, idem illi, per
quem consequeris, de temetipso non rependere! [5]&nbsp;Nec pluribus de obsequii
exhibitione debiti a nobis domino Deo: satis enim agnitio Dei quid sibi
incumbat intellegit. Ne tamen ut extraneum de obsequio uideamur interiecisse,
ipsum quoque obsequium de patientia trahitur: numquam inpatiens obsequitur aut
patiens quis [non] obl<i>u</i>ctatur. [6]&nbsp;Quam ergo dominus, omnium
bonorum et demonstrator et acceptator Deus, in semetipso circumtulit, quis de
bono eius late retractet? Cui enim dubium sit omne bonum, quia ad Deum
pertineat, pertinentibus ad Deum tota mente sectandum? Per quae in expedito et
quasi in praescriptionis compendio et commendatio et exhortatio de patientia
constituta est.</p>
<p>&nbsp;</p>

<h3>V</h3>

<p>[1]&nbsp;Verumtamen procedere disputationem de necessariis fidei non est
otiosum, quia nec infructuosum: loquacitas in aedificatione nulla [turpis], si
quando, turpis. [2]&nbsp;Itaque si de aliquo bono sermo est, res postulat
contrarium eius quoque boni recensere: quid enim sectandum sit, magis
inluminabis, si quid uitandum sit proinde digesseris. [3]&nbsp;Consideremus
igitur de inpatientia an, sicut patientia in Deo, ita aduersaria eius in
aduersario nostro nata atque comperta sit, ut ex isto appareat quam
principaliter fidei aduersetur. [4]&nbsp;Nam quod ab aemulo Dei conceptum est
utique non est amicum Dei rebus. Eadem discordia est rerum quae et auctorum:
porro cum Deus optimus, diabolus e contrario pessimus, ipsa sui diuersitate
testantur neutrum alteri facere, ut nobis non magis a malo aliquid boni quam a
bono aliquid mali editum uideri possit. [5]&nbsp;Igitur natales inpatientiae in
ipso diabolo deprehendo, iam tunc cum dominum Deum uniuersa opera [sua] quae
fecisset imagini suae, id est homini, subiecisse inpatienter tulit. [6]&nbsp;Nec
enim doluisset si sustinuisset, nec [enim] inuidisset homini si non doluisset: adeo
decepit eum quia inuiderat, inuiderat autem quia doluerat, doluerat quia
patienter utique non tulerat. [7]&nbsp;Quid primum fuerit ille angelus
perditionis, malus an inpatiens, contemno quaerere, palam cum sit aut
inpatientiam cum malitia aut malitiam ab inpatientia auspicatam, deinde inter
se conspirasse et indiuiduas in uno patris sinu adoleuisse. [8]&nbsp;Atenim
quam primus senserat, per quam primus delinquere intrauer<i>a</i>t, de suo
experimento quid ad peccandum adiutaret <i>in</i>structus, eandem inpingendo in
crimen homini aduocauit. [9]&nbsp;Conuenta statim illi mulier, non temere
dixerim, per conloquium ipsum eius adflata est spiritu inpatientia infecto:
usque adeo numquam omnino peccasset, si diuino interdicto patientiam
praeseruasset! [10]&nbsp;Quid quod non sustinuit sola conuenta, sed apud Adam,
nondum maritum, nondum aures sibi debentem, inpatiens etiam tacendi est ac
traducem [ad] illum eius quod a malo hauserat facit? [11]&nbsp;Perit igitur et
alius homo per inpatientiam alterius, perit <i>im</i>mo<i> </i>et ipse per
inpatientiam suam utrobique commissam, et circa Dei praemonitionem et circa
diaboli circumscriptionem, illam seruare, hanc refutare non sustinens. [12]&nbsp;Hinc
prima iudicii unde delicti prigo, hinc Deus irasci exorsus unde offendere homo
inductus, inde in Deo prima patientia unde indignatio prima, qui tunc
maledictione sola contentus ab animaduersionis impetu in diabolo temperauit. [13]&nbsp;Aut
quod crimen ante istud inpatientiae admissum homini inputatur? Innocens erat et
Deo de proximo amicus et paradisi colonus: at ubi semel succidit inpatientiae,
desiuit Deo sapere, desiuit caelestia sustinere posse. [14]&nbsp;Exinde homo,
terrae datus et ab oculis Dei eiectus, facile usurpari ab inpatientia coepit in
omne quod Deum offenderet. [15]&nbsp;Nam statim illa semine diaboli concepta,
malitiae fecunditate irae filium procreauit; editum suis artibus erudiit: quod
enim ipsum Adam et Euam morti inmerserat, docuit et filium ab homicidio
incipere. [16]&nbsp;Frustra istud inpatientiae adscripserim, si Cain ille
primus homicida et primus fratricida oblationes suas a domino recusatas
aequanimiter nec inpatienter tulit, si iratus fratri suo non est, si neminem
denique interemit. [17]&nbsp;Cum ergo nec occidere potuerit nisi iratus, nec
irasci nisi inpatiens, demonstrat quod per iram gessit ad eam referendum a qua
[ira] suggesta est. [18]&nbsp;[Per] Haec inpatientiae tunc infantis quodammodo
incunabula. Ceterum quanta mox incrementa! Nec mirum: si prima deliquit,
consequens est ut, quia prima, idcirco et sola sit matrix in omne delictum,
defundens de suo fonte uarias criminum uenas. [19]&nbsp;De homicidio quidem
dictum est. Sed ira editum a primordio, etiam quascumque postmodum causas sibi
inuenit ad inpatientiam, ut ad originem sui, confert: siue enim quis
inimicitiis siue praedae gratia id scelus conficit, prius est ut aut odii aut
auaritiae fiat inpatiens. [20]&nbsp;Quidquid compellit, sine inpatientia sui
non est ut perfici possit: quis adulterium sine libidinis inpatientia subiit?
Quod et si pretio in feminis cogitur, uenditio illa pudicitiae utique
inpatientia contemnendi lucri ordinatur. [21]&nbsp;Haec ut principalia penes
dominum delicta. Iam uero, ut compendio dictum sit, omne peccatum inpatientiae
adscribendum. Malum inpatientia est boni. Nemo inpudicus non inpatiens
pudicitiae et inprobus probitatis et impius pietatis et inquietus quietis, ut
malus unusquisque fiat, &lt;si&gt; bonus perseuerare non poterit! [22]&nbsp;Talis
igitur excetra delictorum cur non dominum offendat inprobatorem malorum? An non
ipsum quoque Israel per inpatientiam semper in Deum deliquisse manifestum est? [23]&nbsp;Exinde
cum, oblitus brachii caelestis quo Aegyptiis adflictationibus fuerat extractus,
de Aaron deos sibi duces postulat, cum in idolum auri sui conlationes defundit:
tam necessarias enim Moysei cum domino congredientis inpatienter exceperat
moras! [24]&nbsp;Post mannae escatilem pluuiam, post petrae aquatilem sequellam
desperant de domino, tridui sitim non sustinendo; nam haec quoque illis
inpatientia a domino exprobratur. [25]&nbsp;Ac, ne singula peruagemur, numquam
non per inpatientiam delinquendo perierunt. Quomodo autem manus prophetis
intulerunt nisi per inpatientiam audiendi? domino autem ipso per inpatientiam
etiam uidendi! Quodsi patientiam inissent, liberarentur.</p>
<p>&nbsp;</p>

<h3>VI</h3>

<p>[1]&nbsp;Ipsa adeo est quae fidem et subsequitur et antecedit. Denique
Abraham Deo credidit et iustitiae deputatus ab illo est. Sed fidem eius
patientia probauit, cum filium inmolare iussus est, ad fidei non temptationem
dixerim, sed typicam contestationem. [2]&nbsp;Ceterum Deus quem iustitiae
deputasset sciebat: tam graue praeceptum, quod nec domino perfici placebat,
patienter et audiuit et, si Deus uoluisset, implesset. Merito ergo benedictus
quia et fidelis, merito fidelis quia et patiens! [3]&nbsp;Ita fides patientia
inluminata, cum in nationes seminaretur per semen Abrahae, quod est Christus,
et gratiam legi superduceret, ampliandae adimplendaeque legi<sup><span
style='font-size:8.0pt'> </span></sup>adiutricem suam patientiam praefecit,
quod ea sola ad iustitiae doctrinam retro defuisset. [4]&nbsp;Nam olim et
oculum pro oculo et dentem pro dente repetebant et malum malo fenerabant:
nondum enim patientia in terris, quia nec fides scilicet. Interim inpatientia
occasionibus legis fruebatur: facile erat, absente domino patientiae et
magistro. [5]&nbsp;Qui postquam superuenit et gratiam fidei patientia
composuit, iam nec uerbo quidem lacessere, nec «fatue» quidem dicere sine iudicii
periculo licet; prohibita ira, restricti animi, compressa petulantia manus,
exemptum linguae uenenum. [6]&nbsp;Plus lex quam amisit inuenit, dicente
Christo: <i>Diligite inimicos uestros et maledicentibus benedicite et orate pro
persecutoribus uestris ut filii sitis patris uestri caelestis. </i>Vides quem
nobis patrem patientia adquirat!</p>
<p>&nbsp;</p>

<h3>VII</h3>

<p>[1]&nbsp;Hoc principali praecepto uniuersa patientiae disciplina succincta
est, quando nec digne quidem malefacere concessum est. Iam uero percurrentibus
nobis causas inpatientiae cetera quoque praecepta suis locis respondebunt. [2]&nbsp;Si
detrimento rei familiaris animus concitatur, omni paene in loco de contemnendo
saeculo scripturis dominicis commonetur, nec maior ad pecuniae contemptum
exhortatio subiacet quam quod ipse dominus in nullis diuitiis inuenitur. [3]&nbsp;Semper
pauperes iustificat, diuites praedamnat. Ita detrimentorum patientiae fastidium
opulentiae praeministrauit, demonstrans per abiectionem diuitiarum laesuras
quoque earum computandas non esse. [4]&nbsp;Quod ergo nobis appetere minime
opus est, quia nec dominus appetiuit, detruncatum uel etiam ademptum non aegre
sustinere debemus. [5]&nbsp;Cupiditatem omnium malorum radicem spiritus domini
per apostolum pronuntiauit: eam non in concupiscentia alieni tantum constitutam
interpretemur. Nam et quod nostrum uidetur alienum est: nihil enim nostrum,
quoniam Dei [sunt] omnia, cuius ipsi quoque nos [sumus]. [6]&nbsp;Itaque si
damno adfecti inpatienter senserimus, non de nostro amissum dolentes adfines
cupiditatis deprehendemur: alienum quaerimus, cum alienum amissum aegre
sustinemus. [7]&nbsp;Qui damni inpatientia concitatur terrena caelestibus
anteponendo, de proximo in Deum peccat: spiritum enim quem a domino sumpsit
saecularis rei gratia concutit. [8]&nbsp;Libenter igitur terrena amittamus,
caelestia tueamur; totum licet saeculum pereat, dum patientiam lucrifaciam! Iam
qui minutum sibi aliquid aut furto aut ui aut etiam ignauia non constanter
sustinere constituit, nescio an facile uel ex animo ipse rei suae manum inferre
poss<i>i</i>t in causa elemosinae. [9]&nbsp;Quis enim ab alio secari omnino non
sustinens ipse ferrum in corpore suo ducit? Patientia in detrimentis
exercitatio est largiendi et communicandi: non piget donare eum qui non timet
perdere. [10]&nbsp;Alioquin quomodo duas habens tunicas alteram earum nudo dabit,
nisi idem sit qui auferenti tunicam etiam pallium offerre possit? Quomodo
amicos de mammona fabricabimus nobis, si eum in tantum amauerimus, ut amissum
non sufferamus? Peribimus cum perdito. [11]&nbsp;Quid hic inuenimus, ubi
habemus amittere? Gentilium est omnibus detrimentis inpatientiam adhibere,
[sunt] qui rem pecuniariam fortasse animae anteponant. [12]&nbsp;Nam et
faciunt, cum lucri cupiditatibus quaestuosa pericula mercimoniorum in mari
exercent, cum pecuniae causa etiam in foro nihil damnationi timendum adgredi
dubitant, cum denique ludo et castris sese locant, cum per uias inmemores
bestiarum latrocinantur. [13]&nbsp;Nos uero, secundum diuersitatem qua cum
illis stamus, non animam pro pecunia, sed pecuniam pro anima deponere conuenit,
seu sponte in largiendo seu patienter in amittendo!</p>
<p>&nbsp;</p>

<h3>VIII</h3>

<p>[1]&nbsp;Ipsam animam ipsumque corpus in saeculo isto expositum omnibus ad
iniuriam gerimus eiusque iniuriae patientiam subimus: et minorum delibatione
laedemur? Absit a seruo Christi tale inquinamentum, ut patientia maioribus
temptationibus praeparata in friuolis excidat! [2]&nbsp;Si manu quis
temptauerit prouocare, praesto est dominica monela: <i>Verberanti te, </i>inquit,
<i>infaciem etiam alteram genam obuerte. </i>Fatigetur inprobitas patientia tua:
quiuis ictus ille sit dolore et contumelia constrictus, grauius a domino
uapulabit; plus inprobum illum caedes sustinendo: ab eo enim uapulabit cuius
gratia sustines. [3]&nbsp;Si linguae amaritudo maledicto siue conuicio
eruperit, respice dictum: <i>Cum uos maledixerint gaudete. </i>Dominus ipse
maledictus in lege est<sup><span style='font-size:8.0pt'> </span></sup>et tamen
solus est benedictus. Igitur dominum serui consequamur et maledicamur
patienter, ut benedicti esse possimus! [4]&nbsp;Si parum aequanimiter audiam
dictum aliquod in me proteruum aut nequam, reddam et ipse amaritudinis uicem
necesse est aut cruciabor inpatientia muta. [5]&nbsp;Cum ergo percussero
maledictus, quomodo secutus inueniar doctrinam domini, qua traditum est non
uasculorum inquinamentis, sed eorum quae ex ore promuntur hominem communicar<i>i</i>,
item manere nos omnis uani et superuacui dicti reatum? [6]&nbsp;Sequitur ergo
ut, a quo nos dominus arcet, idem ab alio aequanimiter pati admoneat. [7]&nbsp;Hic
iam de patientiae uolu<i>p</i>tate. Nam omnis iniuria seu lingua seu manu
incussa, cum patientiam offenderit, eodem exitu dispungetur, quo telum aliquod
in petra constantissimae duritiae libratum et obtusum: concidet enim ibidem,
inrita opera et infructuosa, et nonnumquam repercussum in eum qui remisit
reciproco impetu saeuiet. [8]&nbsp;Nempe idcirco quis te laedit ut doleas, quia
fructus laedentis in dolore laesi est. Ergo cum fructum eius euerteris non
dolendo, ipse doleat necesse est amissione fructus sui. [9]&nbsp;Tunc tu non
modo inlaesus ibis (quod etiam solum tibi sufficit), sed insuper aduersarii tui
et frustratione oblectatus et dolore defensus. Haec est patientiae et utilitas
et uoluptas!</p>
<p>&nbsp;</p>

<h3>IX</h3>

<p>[1]&nbsp;Ne illa quidem inpatientiae species excusatur in amissione
nostrorum, ubi aliqua doloris patrocinatur adsertio. Praeponendus est enim
respectus denuntiationis apostoli, qui ait: <i>Ne contristemini dormitione
cuiusquam sicut nationes quae spe carent. </i>[2]&nbsp;Et merito: credentes
enim resurrectionem Christi, in nostram quoque credimus, propter quos ille et
obiit et resurrexit. Ergo cum constet de resurrectione mortuorum, uacat dolor
mortis, uacat et inpatientia doloris. [3]&nbsp;Cur enim doleas, si perisse non
credis? Cur inpatienter feras subductum interim quem credis reuersurum?
Profectio est quam putas mortem. Non est lugendus qui antecedit, sed plane
desiderandus. Id quoque desiderium patientia temperandum: cur enim inmoderate
feras abisse quem mox subsequeris? [4]&nbsp;Ceterum inpatientia in huiusmodi et
spei nostrae male ominatur et fidem praeuaricatur, et Christum laedimus cum
euocatos quosque ab illo quasi miserandos non aequanimiter accipimus. [5]&nbsp;<i>Cupio,
</i>inquit apostolus, <i>recipi iam et esse cum domino. </i>Quanto melius
ostendit uotum! Christianorum ergo uotum, si alios consecutos inpatienter
dolemus, ipsi consequi nolumus!</p>
<p>&nbsp;</p>

<h3>X</h3>

<p>[1]&nbsp;Est et alius summus inpatientiae stimulus, ultionis libido, negotium
curans aut gloriae aut malitiae. Sed et gloria ubique u<i>a</i>na et malitia
numquam non domino odiosa, hoc quidem loco cum maxime, cum alterius malitia
prouocata superiorem se in exsequenda ultione constituit et remuneraris nequam
duplicat quod semel factum est. [2]&nbsp;Vltio penes errorem solacium uidetur
doloris, penes ueritatem certam<i>e</i>n redarguitur malignitatis. Quid enim
refert inter prouocantem et prouocatum, nisi quod ille prior in maleficio
deprehenditur, at ille posterior? Tamen uterque laesi hominis domino reus est
qui omne nequam et prohibet et damnat. [3]&nbsp;Nulla in maleficio ordinis
ratio est nec locus secernit quod similitudo coniungit. Absolute itaque
praecipitur malum malo non rependendum: par factum par habet meritum. [4]&nbsp;Quomodo
id obseruabimus, si [fastidientes] in fastidio ultionis non erimus? quem autem
honorem litabimus domino Deo, si nobis arbitrium defensionis arrogauerimus? [5]&nbsp;Nos
putres, uasa fictilia, seruulis nostris adsumentibus sibi de conseruis ultionem
grauiter offendimur eosque qui nobis patientiam obtulerint suam ut memores
humilitatis seruitutis, ius dominici honoris diligentes, non probamus modo, sed
ampliorem quam ipsi sibi praesumpsissent satisfactionem facimus: id nobis in
domino tam iusto ad aestimandum, tam potenti ad perficiendum periclitatur? [6]&nbsp;Quid
ergo credimus iudicem illum, si non et ultorem? Hoc se nobis repromittit
dicens: <i>Vindictam mihi et ego uindicabo, </i>id est: «patientiam mihi et ego
patientiam remunerabo». [7]&nbsp;Cum enim dicit: <i>Nolite iudicare ne
iudicemini, </i>nonne patientiam flagitat? Quis enim non iudicabit alium, nisi
qui patiens erit non defendi? Quis idcirco iudicat ut ignoscat? Ac si ignoscet,
tamen iudicantis inpatientiam non cauit et honorem unici iudicis, id est Dei,
abstulit! [8]&nbsp;Quantos uero casus huiusmodi inpatientia incursare
consueuerat, quotiens paenituit defensionem, quotiens instantia eius deterior
inuenta est causis suis, quoniam nihil inpatientia susceptum sine impetu
transigi nouit, nihil impetu actum non aut offendit aut corruit aut praeceps
abiit! [9]&nbsp;Iam si leuius defendaris, insanies; si uberius, oneraberis.
Quid mihi cum ultione, cuius modum regere non possum per inpatientiam doloris?
Quodsi patientiae incubabo, non dolebo; si non dolebo, ulcisci non desiderabo.</p>
<p>&nbsp;</p>

<h3>XI</h3>

<p>[1]&nbsp;Post has principales inpatientiae materias ut potuimus regestas,
quid inter ceteras euagemur quae domi, quae foris? Lata atque diffusa est
operatio mali multiplicia <i>i</i>psius incitamenta iaculantis et modo paruula,
modo maxima. [2]&nbsp;Sed paruula de sua mediocritate contemnas, maximis pro
sua exuperantia cedas. Vbi minor iniuria, ibi nulla necessitas patientiae; at
ubi maior iniuria, ibi necessarior iniuriae medela, patientia. [3]&nbsp;Certemus
igitur quae a malo infliguntur sustinere, ut hostis studium aemulatio nostrae
aequanimitatis eludat. Si uero quaedam ipsi in nos aut inprudentia aut sponte
etiam superducimus, aeque patienter obeamus quae nobis inputamus. [4]&nbsp;Quodsi
a domino nonnulla credimus incuti, cui magis patientiam quam domino praebeamus?
Quin insuper gratulari et gaudere nos docet dignatione diuinae castigationis: <i>Ego,
</i>inquit, <i>quos diligo castigo. </i>O seruum illum beatum cuius emendationi
dominus instat, cui dignatur irasci, quem admonendi dissimulatione non decipit!</p>

<p>[5]&nbsp;Vndique igitur adstricti sumus officio patientiae administrandae,
qui a<i>li</i>qua ex parte aut erroribus nostris aut mali insidiis aut
admonitionibus domini interuenimus. Eius officii magna merces, felicitas
scilicet. [6]&nbsp;Quos enim felices dominus nisi patientes nuncupauit dicendo:
<i>Beati pauperes spiritu, illorum est enim regnum caelorum</i>? Nullus
profecto spiritu pauper nisi humilis: quis enim humilis nisi patiens, quia nemo
subicere sese potest sine prima patientia subiectionis ipsius? [7]&nbsp;<i>Beati,
</i>inquit, <i>flentes atque lugentes. </i>Quis talia sine patientia tolerat?
Itaque talibus et aduocatio et risus promittitur. [8]&nbsp;<i>Beati mites. </i>Hoc
quidem uocabulo inpatientes non licet omnino censeri. Item cum pacificos eodem
titulo felicitatis notat et filios Dei nuncupat, numquid inpatientes pacis adfines?
Stultus hoc senserit! [9]&nbsp;Cum uero <i>Gaudete et exultate </i>dicit, <i>quotiens
uos maledicent et persequentur: merces enim uestra plurima in caelo, </i>id
utique non exultationis inpatientiae pollicetur, quia nemo in aduersis
exultabit, nisi ante contempserit ea, nemo contemnet, nisi patientiam gesserit.</p>
<p>&nbsp;</p>

<h3>XII</h3>

<p>[1]&nbsp;Quod &lt;ad&gt; pacis gratissimae Deo adtinet disciplinam, quis
omnino inpatientiae natus uel semel ignoscet fratri suo, non dicam septies e<i>t</i>
septuagies septies? [2]&nbsp;Quis ad iudicem cum aduersario suo dirigens
negotium conuenientia soluet, nisi prius i<i>r</i>am dol<i>o</i>re<i>m</i>
duritiam amaritudinem, uenena scilicet inpatientiae, amputar<i>i</i>t? [3]&nbsp;Quomodo
remittes et remittetur tibi, si tenax iniuriae per absentiam patientiae fueris?
Nemo conuulsus animum in fratrem suum munus apud altare perficiet, nisi prius
reconciliando fratri reuersus ad patientiam fuerit. [4]&nbsp;Sol super iram
nostram si occiderit, periclitamur: non licet nobis lina die sine patientia
manere.</p>

<p>Atenim cum omnen speciem salutaris disciplinae gubernet, quid mirum quod
etiam paenitentiae ministrat solitae lapsis subuenire? [5]&nbsp;Haec expectat,
haec exoptat, haec exorat paenitentiam quandoque inituris salutem. Cum
disiuncto matrimonio — ex ea tamen causa qua licet seu uiro seu feminae ad
uiduitatis perseuerantiam sustineri — alterum ad<i>u</i>lterum non facit,
alterum emendat, quantum boni utrique confert! [6]&nbsp;Sic et [in] illis
dominicarum similitudinum exemplis de pa<i>en</i>i<i>t</i>entia sanctis adest:
erroneam ouem patientia pastoris requirit et inuenit (nam inpatientia unam facile
contemneret, sed laborem inquisitionis patientia suscipit) et humeris insuper
aduehit baiulus patiens peccatricem derelictam. [7]&nbsp;Illum quoque prodigum
filium patientia patris et recipit et uestit et pascit et apud inpatientiam
irati fratris excusat. Saluus est igitur qui perierat, quia paenitentiam iniit;
paenitentia non perit, quia patientiam inuenit.</p>

<p>[8]&nbsp;Nam dilectio, summum fidei sacramentum, Christiani nominis
thesaurus, quam apostolus totis uiribus sancti spiritus commendat, cuius nisi
patientiae disciplinis eruditur? [9]&nbsp;<i>Dilectio, </i>inquit, <i>magnanimis
est: </i>i<i>d </i>a patientia sumit; <i>benefica est: </i>malum patientia non
facit; <i>non aemulatur: </i>id quidem <i>in</i>patientiae proprium est; <i>nec
proteruum sapit: </i>modestiam de patientia traxit; <i>non inflatur, non
proteruit: </i>non enim ad patientiam pertinet; <i>nec sua requirit: </i>suffert
sua, dum alteri prosit; <i>nec incitatur: </i>ceterum quid inpatientiae
reliquisset? Ideo, inquit, <i>dilectio omnia sustinet, omnia tolerat, </i>utique
quia [ipse] patiens. [10]&nbsp;Merito ergo numquam excidet. Nam cetera
euacuabuntur consummabuntur: exhauriuntur linguae scientiae prophetiae,
permanent autem fides spes dilectio, fides quam Christi patientia induxit, spes
quam hominis patientia expectat, dilectio quam Deo magistro patientia
comitatur.</p>
<p>&nbsp;</p>

<h3>XIII</h3>

<p>[1]&nbsp;Vsque huc de patientia tandem simplici et uniformi et tantum in
animo constituta, cum eandem etiam in corpore demerendo domino multipliciter
adlaborem<i>u</i>s, utpote quae ab ipso domino in corporis quoque uirtute edita
est, siquidem rector animus facile communicat spiritus inuecta cum habitaculo
suo. [2]&nbsp;Quae igitur negotiatio patientiae in corpore? Inprimis adf<i>li</i>ctatio
carnis, hostia domino placatoria per humiliationis sacrificium, cum sordes cum
angustia uictus domino libat, contenta simplici pabulo puroque potu, cum
ieiunia coniungit, cum cineri et sacco inolescit. [3]&nbsp;Haec patientia
corporis precationes commendat, deprecationes adfirmat; haec aures [Christi]
Dei aperit, seueritatem dispergit, clementiam eli<i>c</i>it. [4]&nbsp;Sic ille
rex Babylonius, offenso domino, cum squalore et paedore septenni, ab humana
forma exulasset, immolata patientia corporis sui, et regnum recuperauit et,
quod optabilius homini est, satis Deo fecit.</p>

<p>[5]&nbsp;Iam si altiores et feliciores gradus corporalis patientiae
digeramus, eadem sanctitati quoque procurat continentia carnis: haec et uiduam
tenet et uirginem adsignat et uoluntarium spadonem ad regna caeli leuat.</p>

<p>[6]&nbsp;Quod de uirtute animi uenit in carne perficitur: carnis patientia
in persecutionibus denique proeliatur. Si fuga urgeat, incommoda fugae caro
militat; si et carcer praeueniat, caro in uinculis, caro in ligno, caro in
solo, et in illa paupertate lucis et in illa p<i>enur</i>ia<i> </i>mundi. [7]&nbsp;Cum
uero producitur ad experimentum felicitatis, ad occasionem secundae
intinctionis, ad ipsum diuinae sedis ascensum, nulla plus illic quam patientia
corporis. Si <i>spiritus promptus, sed caro </i>(sine patientia) <i>infirma, </i>ubi
salus spiritus et carnis ipsius? [8]&nbsp;At cum hoc dominus de carne dicit,
infirmam pronuntians, quid ei firmandae opus sit ostendit, patientia scilicet,
aduersus omnem subuertendae fidei uel puniendae paratura<i>m</i>, ut uerbera,
ut ignem, ut crucem bestias gladium constantissime toleret quae prophetae, quae
apostoli sustinendo uicerunt.</p>
<p>&nbsp;</p>

<h3>XIV</h3>

<p>[1]&nbsp;His patientiae uiribus secatur Esaias et de domino non tacet,
lapidatur Stephanus et ueniam hostibus suis postulat. [2]&nbsp;O felicissimum
illum quoque, qui omnem patientiae speciem aduersus omnem diaboli uim expunxit,
quem non abacti greges, non illae in pecore diuitiae, non filii uno ruinae
impetu adempti, non ipsius denique corporis in uulnere cruciatus a patientiae
fide domino de<i>b</i>ita exclusit, quem diabolus totis uiribus frustra
cecidit! [3]&nbsp;Neque enim a respectu Dei tot doloribus auocatus ille est,
sed constitit nobis in exemplum et testimonium tam spiritu quam carae, tam
animo quam corpore patientiae perpetrandae, ut neque damnis saecularium nec
amissionibus carissimorum nec corporis quidem conflictationibus succidamus. [4]&nbsp;Quale
in illo uiro feretrum Deus de diabolo extruxit, quale uexillum de inimico gloriae
suae extulit, cum ille homo ad omnem acerbum nuntium nihil ex ore promeret nisi
« Deo gratias », cum uxorem iam malis delassatam et ad praua remedia suadentem
execraretur! [5]&nbsp;Quid? ridebat Deus, quid? dissecabatur malus, cum Iob
inmundam ulceris sui redundantiam magna aequanimitate destringeret, cum
erumpentes bestiolas inde in eosdem specus et pastus refossae carnis ludendo
reuocaret! [6]&nbsp;Itaque operarius ille uictoriae Dei, retusis omnibus
iaculis temptationum lorica clipeoque patientiae, et integritatem mox corporis
a Deo recuperauit et quae amiserat co<i>nd</i>uplicata possedit. [7]&nbsp;Et si
filios quoque restitui uoluisset, pater iterum uocaretur. Sed maluit in illo
die reddi sibi: tantum gaudii securus [sit] de domino distulit, sustinuit <i>e</i>am<i>
</i>uoluntariam orbitatem, ne sine aliqua patientia uiueret!</p>
<p>&nbsp;</p>

<h3>XV</h3>

<p>[1]&nbsp; Adeo satis idoneus patientiae sequester Deus: si iniuriam
deposueris penes eum, ultor est; si damnum, restitutor est; si dolorem, medicus
est; si mortem, resuscitator est. Quantum patientiae licet, ut Deum habeat
debitorem! [2]&nbsp;Nec inmerito [enim]. Omnia enim placita eius tuetur,
omnibus mandatis eius interuenit: fidem munit, pacem gubernat, dilectionem
adiuuat, humilitatem instruit, paenitentiam expectat, exhomologesin adsignat,
carnem regit, spiritum seruat, linguam frenat, manum continet, temptationes
inculcat, scandala pellit, martyria consummat; [3]&nbsp;pauperem consolatur,
diuitem temperat, infirmum non extendit, ualentem non consumit, fidelem
delectat, gentilem inuitat; seraum domino, dominum Deo commendat, feminam
exornat, uirum adprobat; amatur in puero, laudatur in iuuene, suspicitur in
sene; in omni sexu, in omni aetate formosa est!</p>

<p>[4]&nbsp;Age iam, si et effigiem habitumque eius conprehendamus? Vultus illi
tranquillus et placidus, frons pura nulla maeroris aut irae rugositate
contracta; remissa aeque in laetum modum supercilia, oculis humilitate, non
infelicitate deiectis; [5]&nbsp;os taciturnitatis honore signatum, color qualis
securis et innoxiis, motus frequens capitis in diabolum et minax risus; ceterum
amictus circum pectora candidus et corpori inpressus, ut qui nec inflatur nec
inquietatur. [6]&nbsp;Sedet enim in throno spiritus eius mitissimi et
mansuetissimi, qui non turbine glomeratur, non nubilo liuet, sed est tenerae
serenitatis, apertus et simplex, quem tertio uidit Helias. Nam ubi Deus, ibi et
alumna eius, patientia scilicet. [7]&nbsp;Cum ergo spiritus Dei descendit,
indiuidua patientia comitatur eum. Si non cum spiritu admiserimus, in nobis
morabitur semper? Immo nescio an diutius perseueret: sine sua comite ac
ministra omni loco ac tempore angatur necesse est; quodcumque inimicus eius
inflixerit solus sustinere non poterit, carens instrumento sustinendi!</p>
<p>&nbsp;</p>

<h3>XVI</h3>

<p>[1]&nbsp;Haec patientiae ratio, haec disciplina, haec opera, caelestis et
uerae scilicet: Christiana non, ut illa patientia gentium terrae, falsa
probrosa. [2]&nbsp;Nam ut in isto quoque domino diabolus aemularetur, quasi
plane ex pari (nisi quod ipsa diuersitas mali et boni aequaliter magnitudinis
par est), docuit et suos patientiam propriam, [3]&nbsp;illam dico quae maritos
dote uenales aut lenociniis negotiantes uxorum potestatibus subicit, quae
aucupandis orbitatibus omnem coacti obsequii laborem mentitis adfectionibus
tolerat, quae uentris operarios contumeliosis patrociniis, subiectione
libertatis gulae, addicit. [4]&nbsp;Talia nationes patientiae studia nouerunt
et tanti boni nomen foedis operationibus occupant: patientes riualium et
diuitum et inuitatorum, inpatientes solius Dei uiuunt. Sed uiderint sua et sui
praesid<i>i</i>s patientia, quam <i>subterraneus </i>ignis expectat. [5]&nbsp;Ceterum
nos amemus patientiam Dei, patientiam Christi; rependamus illi quam pro nobis
ipse dependit, offeramus patientiam spiritus, patientiam carnis, qui in
resurrectionem carnis et spiritus credimus!</p>

<p>&nbsp;</p>
<p>&nbsp;</p>

</td>

<td width="2%">&nbsp;
</td>
<td align="middle" bgcolor="#0000ee" valign="top" width="3%">
<img src="../img/lent1.gif">
</td>
</tr>
</table>

<table border="0" cellPadding="0" cellSpacing="0" width="100%">
<tr>
<td align="left" bgcolor="#0000ee" valign="bottom" width="3%">
<a href="#top" title="Top">
<img border="0" src="../img/strel2.gif"></a></p>
<a href="../index.htm" target="_top" title="Library of Ruslan Khazarzar">
<img border="0" src="../img/strel1.gif"></a>
</td>
<td align="left" bgcolor="#0000ee" width="90%">
<a href="../index.htm" target="_top" title="Library of Ruslan Khazarzar">
<img alt="Library of Ruslan Khazarzar" border="0"
src="../img/b_title1.gif"></a>
</td>
<td align="middle" bgcolor="#0000ee" width="7%">&nbsp;
</td>
</tr>
</table>



</body>
</html>
