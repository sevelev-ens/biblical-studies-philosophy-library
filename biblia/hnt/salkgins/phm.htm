<html>
<head>
<title>Novum Testamentum Hebraice. Ad Philemonem</title>
<meta http-equiv=Content-Type content="text/html; charset=utf-8">
<meta content="Ruslan Khazarzar" name="author">
<meta content="Library of Ruslan Khazarzar, Bible, Biblia, Biblia Hebraica, Hebrew New Testament, Salkinson, Ginsburg" name="keywords">
<meta content="Hebrew New Testament, Ad Philemonem" name="description">
<link href="../hebr.css" rel="stylesheet" type="text/css">
<style rel="stylesheet" type="text/css">
span.c {font-size:8.0pt}
span.g {font-size:16.0pt}
</style>
</head>

<body>

<table style='border:solid black .25pt' align=center cellpadding=15 cellspacing=0 width=700>
<tr><td>

<div dir=rtl lang=HE>

<h1>אֶל-פִּילֵימוֹן</h1>

<p><strong><span class=g>א</span></strong>&nbsp;&nbsp;&nbsp; <strong><span class=c>1</span></strong> פּוֹלוֹס אֲסִיר יֵשׁוּעַ הַמָּשִׁיחַ
וְטִימוֹתִיּוֹס אָחִי אֶל-פִּילֵימוֹן אֹהֵב לָנוּ וְתֹמֵךְ בְּיָדֵינוּ׃
<strong><span class=c>2</span></strong> וְאֶל-אַפִּיָּה אֲחֹתִי וְאֶל-אַרְכִפּוֹס גֶּבֶר עֲמִיתִי
בְּמִלְחֲמֹתֵינוּ וְאֶל-הַקָּהָל אֲשֶׁר בְּבֵיתֶךָ׃ <strong><span class=c>3</span></strong> חֶסֶד לָכֶם
וְשָׁלוֹם מֵאֵת אֱלֹהִים אָבִינוּ וּמֵאֵת יֵשׁוּעַ הַמָּשִׁיחַ אֲדֹנֵינוּ׃ <strong><span class=c>4</span></strong>
אֲבָרְכָה אֶת-אֱלֹהָי וְאַזְכִּירְךָ תָמִיד בִּתְפִלָּתִי׃ <strong><span class=c>5</span></strong>
לִשְׁמֻעַת הָאַהֲבָה וְהָאֱמוּנָה אֲשֶׁר תִּנְצֹר בְּנַפְשְׁךָ אֶל-יֵשׁוּעַ
אֲדֹנֵינוּ וְאֶל-כָּל-קְדשָׁיו׃ <strong><span class=c>6</span></strong> וּתְפִלָּתִי כִּי אֱמוּנָתְךָ
תּוֹסִיף אֹמֶץ בַּאֲגֻדָּתָהּ עַל-יְדֵי הַדַּעַת מַה-טּוֹב בָּכֶם לִפְנֵי
הַמָּשִׁיחַ יֵשׁוּעַ׃ <strong><span class=c>7</span></strong> כִּי אַהֲבָתְךָ הָיְתָה לִּי לְשָׂשׂוֹן רָב
וְתַנְחוּמִים אַחֲרֵי אֲשֵׁר אַתָּה אָחִי הָיִיתָ לְמֵשִׁיב נֶפֶשׁ בְּקֶרֶב
הַקְּדוֹשִׁים׃ <strong><span class=c>8</span></strong> וְעַתָּה אַף כִּי רָחַב לִבִּי בַּמָּשִׁיחַ
לְצַוֹּת עָלֶיךָ אֶת-הַטּוֹב לָךְ׃ <strong><span class=c>9</span></strong> בְּכָל-זֹאת לְמַעַן אַהֲבָתֵנוּ
אֲנִי פּוֹלוֹס הַזָּקֵן וַאֲסִיר יֵשׁוּעַ הַמָּשִׁיחַ כַּיּוֹם הִנְנִי
לְהַפְגִּיעַ בָּךְ׃ <strong><span class=c>10</span></strong> כִּי אַפְגִּיעַ בְּעַד בְּנִי אֲשֶׁר בְּבֵית
הָאֲסוּרִים הוֹלַדְתִּיהוּ הֲלֹא הוּא אֳנִסִימוֹס בְּנִי׃ <strong><span class=c>11</span></strong> אֲשֶׁר
לֹא לְיִתְרוֹן הָיָה לְךָ מִלְּפָנִים אֲבָל מֵעַתָּה גַּם-לְךָ גַּם-לִי הוּא
לְיִתְרוֹן גָּדוֹל׃ <strong><span class=c>12</span></strong> וַאֲנִי הִנְנִי מְשִׁיבוֹ אֵלֶיךָ כַּיּוֹם
שָׂא נָא אֶת-פָּנָיו כִּי כְּבֶן-מֵחֲלָצַי הוּא׃ <strong><span class=c>13</span></strong> אַף כִּי
חִמַּדְתִּי לְהַחֲזֵק-בּוֹ כִּי יַעֲמֹד לְשָׁרְתֵנִי תַּחְתֶּיךָ בְּעוֹד אֲנִי
אָסוּר בְּכַבְלֵי הַבְּשׂרָה׃ <strong><span class=c>14</span></strong> אֲבָל לֹא חָפַצְתִּי לַעֲשׂוֹת
דָּבָר בִּבְלִי דַעְתֶּךָ לְמַעַן יִהְיֶה גְמוּל טוּבְךָ לֹא כְמוֹ בְאֹנֶס כִּי
אִם-בִּנְדָבָה׃ <strong><span class=c>15</span></strong> וְאוּלַי בַּעֲבוּר זֹאת נִפְרַד מִמְּךָ לִזְמָן
קָצוּב לְמַעַן יִהְיֶה לְפָנֶיךָ לְעוֹלָם וָעֶד׃ <strong><span class=c>16</span></strong> וְלֹא עוֹד
כְּעֶבֶד כִּי אִם-רַב מֵעֶבֶד כְּאָח יַקִּיר כִּי יַקִּיר הוּא לִי עַד-מְאֹד
וּמַה-גַּם כִּי כֵן יְהִי לְךָ גַּם-נֶגֶד פְּנֵי אֲנָשִׁים וְגַם נֶגֶד פְּנֵי
אֲדֹנֵינו׃ <strong><span class=c>17</span></strong> וְעַל-כֵּן אִם לְחָבֵר לְךָ תַּחְשְׁבֵנִי קַבֶּל-נָא
פָּנָיו כְּפָנָי׃ <strong><span class=c>18</span></strong> וְאִם עָשַׁק אֹתְךָ אוֹ אֲשָׁמוֹ בְרֹאשׁוֹ
מִיָּדִי תִדְרְשֶׁנּוּ׃ <strong><span class=c>19</span></strong> אֲנִי פוֹלוֹס כָּתַבְתִּי זֶה בְּיָדִי
אֲנִי אֲשַׁלֵּם וְלֹא אֹמַר אֵלֶיךָ כִּי חוֹב עָלֶיךָ לְשַׁלֶּם-לִי גַּם-בְּעַד
נַפְשֶׁךָ׃ <strong><span class=c>20</span></strong> אָנָּא אָחִי אֶמְצָא בְּךָ רְוָחָה זוּ בַּאֲדֹנֵינוּ
הָשִׁיבָה-נָּא לִבִּי וְכִלְיוֹתַי בַּמָּשִׁיחַ׃ <strong><span class=c>21</span></strong> בְּךָ בָטַחְתִּי
כִּי תַעֲנֶה וָאֶכְתֹּב אֵלֶיךָ וְגַם יָדַעְתִּי כִּי-תוֹסִף לַעֲשׂוֹת מֵאֲשֶׁר
אָמָרְתִּי׃ <strong><span class=c>22</span></strong> נוֹסָף עַל-זֶה תָּכֶן-לִי בֵּית מָלוֹן כִּי הִנְנִי
מְיַחֵל לְהִנָּתֵן לָכֶם כְּפִי תְפִלַּתְכֶם׃ <strong><span class=c>23</span></strong> אֵלֶּה שֹׁאֲלִים
לִשְׁלוֹמֶךָ אֶפַּפְרָס אֲשֶׁר הוּא עָצוּר אִתִּי בְּיֵשׁוּעַ הַמָּשִׁיחַ׃ <strong><span class=c>24</span></strong>
וּמַרְקוֹס וַאֲרִסְטַרְכוֹס וְדִימָס וְלוּקָס הַתֹּמְכִים בְּיָדִי׃ <strong><span class=c>25</span></strong>
חֶסֶד יֵשׁוּעַ הַמָשִׁיחַ אֲדֹנֵינוּ עִם-רוּחֲכֶם אָמֵן׃</p>

</div>

<hr align=center width=300 size=1 style='color:#c0c0c0'>

<div dir=ltr>

<p class=c><a href="index.htm">Index</a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="heb.htm">Poster</a></p>

</div>

</td></tr>
</table>

</body>
</html>
