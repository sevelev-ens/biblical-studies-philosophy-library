<html>
<head>
<title>Novum Testamentum Hebraice. Ad Philippenses</title>
<meta http-equiv=Content-Type content="text/html; charset=utf-8">
<meta content="Ruslan Khazarzar" name="author">
<meta content="Library of Ruslan Khazarzar, Bible, Biblia, Biblia Hebraica, Hebrew New Testament, Salkinson, Ginsburg" name="keywords">
<meta content="Hebrew New Testament, Ad Philippenses" name="description">
<link href="../hebr.css" rel="stylesheet" type="text/css">
<style rel="stylesheet" type="text/css">
span.c {font-size:8.0pt}
span.g {font-size:16.0pt}
</style>
</head>

<body>

<table style='border:solid black .25pt' align=center cellpadding=15 cellspacing=0 width=700>
<tr><td>

<div dir=rtl lang=HE>

<h1>אֶל-הַפִּילִיפִּיִּים</h1>

<p><strong><span class=g>א</span></strong>&nbsp;&nbsp;&nbsp; <strong><span class=c>1</span></strong> פּוֹלוֹס וְטִימוֹתִיּוֹס עַבְדֵי יֵשׁוּעַ הַמָּשִׁיחַ
אֶל-כָּל-הַקְּדוֹשִׁים בְּיֵשׁוּעַ הַמָּשִׁיחַ הַיֹּשְׁבִים בְּפִלִפִּי
עִם-זִקְנֵיהֶם וּמְשָׁרְתֵיהֶם׃ <strong><span class=c>2</span></strong> חֶסֶד וְשָׁלוֹם יִתֵּן לָכֶם
אֱלֹהִים אָבִינוּ וְיֵשׁוּעַ הַמָּשִׁיחַ אֲדֹנֵינוּ׃ <strong><span class=c>3</span></strong> אֲבָרְכָה
אֶת-אֱלֹהָי בְּכָל-עֵת אֲשֶׁר אֱזְכֹּר אֶתְכֶם׃ <strong><span class=c>4</span></strong> וְאֶעֶלְצָה
תָּמִיד בְּכָל-תְּפִלּוֹתָי כַּאֲשֶׁר אֶתְפַּלֵּל בְּעַד כֻּלְּכֶם׃ <strong><span class=c>5</span></strong>
אַתֶּם הַנִּלְוִים אֶל-הַבְּשׂרָה לְמִן-הַיּוֹם הָרִאשׁוֹן וְעַד-עָתָּה׃ <strong><span class=c>6</span></strong>
וּבָזֹאת אֲנִי בֹטֵחַ כִּי הוּא אֲשֶׁר הֵחֵל לִפְעֹל דָּבָר טוֹב בָּכֶם
גַּם-הוּא יְכַלֶּנּוּ עַד-יוֹם יֵשׁוּעַ הַמָּשִׁיחַ׃ <strong><span class=c>7</span></strong> כֵּן חָשְׁבָה
נַפְשִׁי עֲלֵיכֶם בְּמֵישָׁרִים כִּי בְקֶרֶב לְבָבִי אֶשָּׂא אֶתְכֶם אִם
בְּשִׁבְתִּי בְּבֵית הָאֲסוּרִים אוֹ מִדֵּי דַבְּרִי לְהַצְדִּיק אֶת-הַבְּשׂרָה
ולְהַאֲדִירָהּ כִּי דְבֵקִים אַתֶּם בִּי כֻלְּכֶם בַּחֲבָלִים נָפְלוּ לִי
בֶּחָסֶד׃ <strong><span class=c>8</span></strong> הֵן אֱלֹהִים לִי לְעֵד כַּמָּה אֶרְחָמְכֶם בְּרַחֲמֵי
יֵשׁוּעַ הַמָּשִׁיחַ׃ <strong><span class=c>9</span></strong> וְעַל-זֹאת אֶתְפַּלֵּל כִּי-תִרְבֶּה
אַהֲבַתְכֶם הָלוֹךְ וָרָב בְּכָל-דֵּעָה וְהַשְׂכֵּל׃ <strong><span class=c>10</span></strong> לְהָכִּיר
וּלְהַבְדִּיל בֵּין טוֹב לָרָע לִהְיוֹת בָּרֵי לֵב וְלֹא לְמוֹקֵשׁ עַד-יוֹם
הַמָּשִׁיחַ׃ <strong><span class=c>11</span></strong> מְלֵאִים פְּרִי צֶדֶק עַל-יְדֵי יֵשׁוּעַ הַמָּשִׁיחַ
לִכְבוֹד אֱלֹהִים וְתִפְאַרְתּוֹ׃ <strong><span class=c>12</span></strong> וַאֲנִי חָפֵץ כִּי תֵדְעוּן
אֶחָי זֹאת אֲשֶׁר בָּאַתְנִי בָּאָה רַק לְהוֹעִיל לַהֲלִיכוֹת הַבְּשׂרָה׃ <strong><span class=c>13</span></strong>
עַד אֲשֶׁר נִשְׁמַע בְּשַׁעַר הַבִּירָה וּבְכָל-שְׁאָר הַמְּקֹמוֹת כִּי אָסִיר
אֲנִי לְמַעַן הַמָּשִׁיחַ׃ <strong><span class=c>14</span></strong> וְאַחִים רַבִּים הַדְּבֵקִים
בַּאֲדֹנֵינוּ לָבְשׁוּ אֹמֶץ רָב לְנֹכַח מוּסָרִי וַיַּשְׁמִיעוּ בְיֶתֶר עֹז
אֶת-דְּבַר הָאֱלֹהִים בִּבְלִי-פָחַד׃ <strong><span class=c>15</span></strong> אָמְנָם יֵשׁ מַגִּידִים
עֵדוּת הַמָּשִׁיחַ מִקִּנְאָה וּמְרִיבָה וְיֵשׁ מַגִּידִים מֵרוּחַ נְדִיבָה׃ <strong><span class=c>16</span></strong>
וְאֵלֶּה הַמַּגִּידִים עֵדוּת הַמָּשִׁיחַ מִמְּרִיבָה וְלֹא בְּתָם-לֵב
יַחְשְׁבוּ לְהוֹסִיף לַחַץ לְמוּסָרִי׃ <strong><span class=c>17</span></strong> אֵלֶּה הַמַּגִּידִים
מֵאַהֲבָה יֹדְעִים כִּי לְהוֹצִיא צִדְקַת הַבְּשׂרָה לְאוֹר אָנֹכִי עֹמֵד פֹּה׃
<strong><span class=c>18</span></strong> אַךְ מָה אֵפוֹא עַתָּה אִם-בִּלְשׁוֹן רְמִיָּה אוֹ בִּשְׂפַת
אֱמֶת הֲלֹא מִכָּל-עֵבֶר הֻגַּד הַמָּשִׁיחַ עַל-פִּיהֶם וְעַל-זֶה עָלֵז אֲנִי
וְגִיל תָּגִיל נַפְשִׁי׃ <strong><span class=c>19</span></strong> כִּי בִתְפִלַּתְכֶם וּבְרוּחַ יֵשׁוּעַ
מְשִׁיחֵנוּ הַנָּתוּן לִי יָדַעְתִּי כִּי גַּם-זֹאת תִּהְיֶה-לִּי לִישׁוּעָה׃ <strong><span class=c>20</span></strong>
כַּאֲשֶׁר הוֹחַלְתִּי כִּי בְכָל-דְּרָכַי לֹא אֵבוֹשׁ מִשִּׁבְרִי
וְכָל-מִבְטָחִי כְּאָז כֵּן עַתָּה כִּי יָרוּם הַמָּשִׁיחַ בְּמוֹ-נַפְשִׁי
אִם-בַּחַיִּים אִם-בַּמָּוֶת׃ <strong><span class=c>21</span></strong> כִּי חַיָּתִי הוּא הַמָּשִׁיחַ
וְהַמָּוֶת הוּא לְרַוְחָתִי׃ <strong><span class=c>22</span></strong> אָכֵן אִם יִנָּתְנוּ לִי חַיֵּי
בְשָׂרִי לְהָבִיא עוֹד פְּרִי עֲמָלִי אָז לֹא אֵדַע מָה אֶבְחָר׃ <strong><span class=c>23</span></strong>
כִּי נִלְחָץ אֲנִי בֵּין שְׁתָּיִם נַפְשִׁי כָלְתָה לְהִפָּרֵד לִהְיוֹת
עִם-הַמָּשִׁיחַ אֲשֶׁר הוּא טוֹב לִי מִכֹּל׃ <strong><span class=c>24</span></strong> אֶפֶס לְהַאֲרִיךְ
חַיֵּי בְשָׂרִי יֹתֵר טוֹב הוּא לָכֶם׃ <strong><span class=c>25</span></strong> וּבָזֹאת אֲנִי בֹטֵחַ
וְיוֹדֵעַ כִּי אִוָּתֵר פֹּה וְיָשַׁבְתִּי עִם-כֻּלְּכֶם לְמַרְבֶּה הָאֱמוּנָה
וְהַשִּׂמְחָה לָכֶם׃ <strong><span class=c>26</span></strong> וְתִפְאַרְתְּכֶם לִפְנֵי יֵשׁוּעַ
הַמָּשִׁיחַ תִּגְדַּל בִּי כַּאֲשֶׁר אָשׁוּבָה אֲלֵיכֶם׃ <strong><span class=c>27</span></strong> רַק
שִׂימוּ דַרְכְּכֶם כַּאֲשֶׁר יָאֲתָה לִבְשׂרַת הַמָּשִׁיחַ וְכִי אָבוֹא
לִרְאֹתְכֶם אוֹ לְשֵׁמַע אֹזֶן מֵרָחוֹק אָז אֶמְצָא כִּי רוּחַ אֶחָד בָּכֶם
וְנֶפֶשׁ אַחַת לְהִלָּחֵם יַחְדָּו מִלְחֲמוֹת אֱמוּנַת הַבְּשׂרָה׃ <strong><span class=c>28</span></strong>
וְאַל-תִּירָאוּ וְאַל-תַּעַרְצוּ מִפְּנֵי הַקָּמִים עֲלֵיכֶם זֶה הוּא לָהֶם
לְאוֹת כִּלָּיוֹן וְלָכֶם לִתְשׁוּעָה וְגַם-זֹאת יָצְאָה מֵעִם הָאֱלֹהִים׃ <strong><span class=c>29</span></strong>
אֲשֶׁר נָתַן לָכֶם גַּם-לְהַאֲמִין בַּמָּשִׁיחַ וְגַם-לְהִתְעַנּוֹת בִּגְלָלוֹ׃
<strong><span class=c>30</span></strong> וְנַפְתּוּלֵי אֱלֹהִים נִפְתַּלְתֶּם כָּמֹנִי כַּאֲשֶׁר רְאִיתֶם
אֹתִי וְכַאֲשֶׁר הִנְּכֶם שֹׁמְעִים עָלַי כַּיּוֹם הַזֶּה׃</p>

<p><strong><span class=g>ב</span></strong>&nbsp;&nbsp;&nbsp; <strong><span class=c>1</span></strong> לָכֵן אִם-יֵשׁ נֹחַם מָה בַּמָּשִׁיחַ אִם-יֵשׁ אַהֲבָה מְשִׁיבַת
נָפֶשׁ אִם-יֵשׁ חִבּוּר הָרוּחַ אִם-יֵשׁ רַחֲמִים וַחֲסָדִים׃ <strong><span class=c>2</span></strong>
הַשְׁלִימוּ-נָא שְׂשׂוֹן לְבָבִי וְהִתְאַחֲדוּ בְדֵעָה אַחַת אַהֲבָה אַחַת
נֶפֶשׁ אַחַת וְלֵב אֶחָד׃ <strong><span class=c>3</span></strong> אַל-תַּעֲשׂוּ דָבָר בִּמְרִיבָה אוֹ
בִּכְבוֹד שָׁוְא כִּי אִם-בְּעַנְוַתְכֶם תַּחְשְׁבוּ אִישׁ אֶת-אָחִיו לְגָדוֹל
מִמֶּנּוּ׃ <strong><span class=c>4</span></strong> אַל-יָחוּשׁ אִישׁ לְטוֹבַת נַפְשׁוֹ לְבַדּוֹ כִּי
אִם-גַּם לְטוֹבַת רֵעֵהוּ׃ <strong><span class=c>5</span></strong> וִיהִי כֵן לִבְּכֶם כִּלְבַב יֵשׁוּעַ
הַמָּשִׁיחַ׃ <strong><span class=c>6</span></strong> הוּא אֲשֶׁר בְּמוֹצָאֹתָיו נִמְצָא בִדְמוּת אֱלֹהִים
וּבְכָל-זֹאת לֹא חָשַׁב הֱיוֹתוֹ שָׁוֶה לֵאלֹהִים כְּשָׁלָל לוֹ׃ <strong><span class=c>7</span></strong>
כִּי אִם-הִתְנַצֵּל אֶת-כְּבוֹדוֹ וַיִּלְבַּשׁ דְּמוּת עָבֶד וַיְהִי
כְּתַבְנִית אַחַד הָאָדָם׃ <strong><span class=c>8</span></strong> וְאַחֲרֵי אֲשֶׁר נִמְצָא כְאָדָם
לַתֹּאַר הִשְׁפִּיל נַפְשׁוֹ וַיִּכָּנַע עַד-מָוֶת עַד-מוּת עַל-הָעֵץ׃ <strong><span class=c>9</span></strong>
עַל-כֵּן גַּם-הָאֱלֹהִים הֵרִימוֹ עָל וַיִּתֶּן-לוֹ שֵׁם נַעֲלֶה מִכָּל-שֵׁם׃ <strong><span class=c>10</span></strong>
כִּי לְשֵׁם יֵשׁוּעַ תִּכְרַע כָּל-בֶּרֶךְ אֲשֶׁר בַּשָּׁמַיִם וַאֲשֶׁר
בָּאָרֶץ וַאֲשֶׁר מִתַּחַת לָאָרֶץ׃ <strong><span class=c>11</span></strong> וְכָל-לָשׁוֹן תִּשָּׁבַע כִּי
יֵשׁוּעַ הַמָּשִׁיחַ הוּא הָאָדוֹן לִכְבוֹד אֱלֹהִים הָאָב׃ <strong><span class=c>12</span></strong>
עַל-כֵּן אֲהוּבֵי נַפְשִׁי כַּאֲשֶׁר שְׁמַעְתֶּם אֵלַי תָּמִיד בִּהְיוֹתִי
לִפְנֵיכֶם וְגַם-עוֹד יֶתֶר הַרְבֵּה כַּיּוֹם בִּהְיוֹתִי מֵרָחוֹק עִבְדוּ
בְיִרְאָה וּבִרְעָדָה לְיֵשַׁע נַפְשְׁכֶם׃ <strong><span class=c>13</span></strong> כִּי אֱלֹהִים הוּא
הַנֹּתֵן לָכֶם כֹּחַ לַחְפֹּץ וְגַם-לַעֲשׂוֹת כְּחֶפְצוֹ׃ <strong><span class=c>14</span></strong> וְכֹל
אֲשֶׁר תַּעֲשׂוּ עֲשׂוּ בִּבְלִי תְלוּנָּה וּבִבְלִי מָדוֹן׃ <strong><span class=c>15</span></strong>
לְבַעֲבוּר תִּהְיוּ זַכִּים וּתְמִימִים כִּבְנֵי אֱלֹהִים בִּבְלִי-מוּם בְּתוֹךְ
דּוֹר עִקֵּשׁ ופְתַלְתֹּל אֲשֶׁר-תָּאִירוּ בֵינֵיהֶם כִּמְאֹרֹת עֲלֵי-הָאָרֶץ׃ <strong><span class=c>16</span></strong>
כִּי תֹאחֲזוּן בִּדְבַר הַחַיִּים לִהְיוֹת לִי לְתִפְאֶרֶת בְּיוֹם הַמָּשִׁיחַ
כִּי לֹא חַשְׁתִּי לָרִיק וְלֹא יָגַעְתִּי לַתֹּהוּ׃ <strong><span class=c>17</span></strong> וְגַם לוּ
יִשָּׁפֵךְ דָּמִי עֲלֵי-זֶבַח וַעֲבֹדָה לֶאֱמוּנַתְכֶם אָשִׂישׂ עַל-כֻּלְּכֶם
וְאָגִילָה׃ <strong><span class=c>18</span></strong> וְכֵן שִׂישׂוּ גַם-אַתֶּם וְגִילוּ עִמָּדִי׃ <strong><span class=c>19</span></strong>
וַאֲנִי תוֹחַלְתִּי בְיֵשׁוּעַ אֲדֹנֵינוּ לִשְׁלֹחַ לָכֶם מְהֵרָה
אֶת-טִימוֹתִיּוֹס לְהָשִׁיב נַפְשִׁי גַּם-אֲנִי כַּאֲשֶׁר אֵדַע מָה עִמָּכֶם׃ <strong><span class=c>20</span></strong>
כִּי זוּלָתוֹ אֵין-אִתִּי אִישׁ כִּלְבָבִי הַדֹּאֵג לָכֶם מִמּקוֹר נַפְשׁוֹ׃ <strong><span class=c>21</span></strong>
כִּי כֻלָּם חֶפְצֵי נַפְשָׁם יִדְרֹשׁוּן וְלֹא חֶפְצֵי יֵשׁוּעַ הַמָשִׁיחַ׃ <strong><span class=c>22</span></strong>
וְרַק אֹתוֹ יְדַעְתֶּם כִּי צָרוּף הוּא בַּעֲלִיל וּכְבֵן לִפְנֵי אָבִיו עָבַד
עִמִּי בְּמַלְאֲכוּת הַבְּשׂרָה׃ <strong><span class=c>23</span></strong> אַקֲוֶּה כִּי אֶשְׁלָחֶנּוּ
לָכֶם בְּקֶרֶב הַיָמִים אַחֲרֵי אֲשֶׁר אֶרְאֶה מַה-יֵּעָשֶׂה בִּי׃ <strong><span class=c>24</span></strong>
אַךְ בַּאֲדֹנֵינוּ בָטַחְתִּי כִּי גַם-אָנֹכִי אָבוֹא אֲלֵיכֶם מְהֵרָה׃ <strong><span class=c>25</span></strong>
וְרָאִיתִי כִּי נָכוֹן הַדָּבָר לִשְׁלֹחַ לָכֶם אֶת-אֶפַּפְרוֹדִיטוֹס אָחִי
סוֹמֵךְ יָדִי בַּעֲבֹדָתִי וְגֶבֶר עֲמִיתִי בְּמִלְחַמְתִּי הֲלֹא הוּא
הַשָּׁלוּחַ מִכֶּם וְהַנֹּתֵן לִי מַחְסֹרָי׃ <strong><span class=c>26</span></strong> כִּי נִכְסְפָה
נַפְשׁוֹ לְכֻלְּכֶם וְיִתְעַצֵּב אֶל-לִבּוֹ בַּעֲבוּר אֲשֶׁר שְׁמַעְתֶּם כִּי
חָלָה׃ <strong><span class=c>27</span></strong> כִּי אָמֵן חָלֹה חָלָה וְנָטָה לָמוּת אַךְ הָאֱלֹהִים
הִטָּה אֵלָיו חָסֶד וְלֹא אֵלָיו לְבַדּוֹ כִּי אִם-גַּם אֵלַי לְבִלְתִּי
הוֹסִיף לִי יָגוֹן עַל-יָגוֹן׃ <strong><span class=c>28</span></strong> עַל-כֵּן חַשְׁתִּי לְשָׁלְחוֹ
לְמַעַן תִּרְאֻהוּ וְתָשִׂישׂוּ בוֹ וְנִגְרַע יָגוֹן מִמֶּנִּי׃ <strong><span class=c>29</span></strong>
אֲשֶׁר לָזֹאת קַדְּמוּ פָנָיו בַּאֲדֹנֵינוּ בְּשָׂשׂוֹן רָב וְהָבוּ כָבוֹד
לַאֲנָשִׁים כָּמֹהוּ׃ <strong><span class=c>30</span></strong> כִּי הִגִּיעָ עַד-שַׁעֲרֵי מָוֶת בַּעֲבוּר
עֲבֹדַת הַמָּשִׁיחַ וַיַּשְׁלֵךְ נַפְשׁוֹ מִנֶּגֶד לְמַעַן הִמָּנוֹת הַחֶסְרוֹן
אֲשֶׁר קָצְרָה יֶדְכֶם לְסָמְכֵנִי׃</p>

<p><strong><span class=g>ג</span></strong>&nbsp;&nbsp;&nbsp; <strong><span class=c>1</span></strong> וְיֶתֶר הַדְּבָרִים אַחַי הִנְנִי אֹמֵר שִׂמְחוּ בַאֲדֹנֵינוּ הֵן
לִכְתֹּב אֲלֵיכֶם מִשְׁנֶה דָבָר לֹא לְטֹרַח עָלַי וְטוֹב לָכֶם כִּי אֲשַׁנֵּן
דְּבָרָי׃ <strong><span class=c>2</span></strong> הִשָּׁמְרוּ מִפְּנֵי הַכְּלָבִים הִשָּׁמְרוּ מִפְּנֵי
פֹעֲלֵי אָוֶן הִשָּׁמְרוּ מִפְּנֵי קְצוּצֵי עָרְלָה׃ <strong><span class=c>3</span></strong> כִּי
אֲנַחְנוּ בְּנֵי בְרִית הַמּוּלוֹת אֲנָחְנוּ אֲשֶׁר נַעֲבֹד אֶת-אֱלֹהִים
בָּרוּחַ וַאֲשֶׁר בְּיֵשׁוּעַ הַמָּשִׁיחַ נִתְהַלֵּל וְלֹא נָשִׂים בְּבָשָׂר
מִבְטָחֵנוּ׃ <strong><span class=c>4</span></strong> אַף כִּי יֶשׁ-לִי לִבְטֹחַ גַּם-בְּבָשָׂר וְאִם-יָשִׂים
אִישׁ בַּבָּשָׂר מִבְטַחוֹ הֲלֹא רַב לִי מִמֶּנּוּ׃ <strong><span class=c>5</span></strong> נִמּוֹל
בֶּן-שְׁמֹנַת יָמִים מִגֶּזַע יִשְׂרָאֵל מִשֵּׁבֶט בִּנְיָמִין עִבְרִי
בֶּן-עִבְרִי וּבְדַת הַתּוֹרָה פָּרוּשׁ׃ <strong><span class=c>6</span></strong> מִצַּד הַקִּנְאָה
רָדַפְתִּי אֶת-עֲדַת הַמָּשִׁיחַ וּמִצַּד צִדְקַת הַתּוֹרָה לֹא נִמְצָא בִי
שֶׁמֶץ דָּבָר׃ <strong><span class=c>7</span></strong> אַךְ-מוֹתַר כָּל-אֵלֶּה חָשַׁבְתִּי לִי לְמַחְסוֹר
בַּעֲבוּר הַמָּשִׁיחַ׃ <strong><span class=c>8</span></strong> כִּי אָמֵן הֲלֹא אֶת-כֹּל אֲחַשְּׁבָה
לְחֶסְרוֹן מִפְּנֵי יִתְרוֹן דַּעַת יֵשׁוּעַ הַמָּשִׁיחַ אֲדֹנִי אֲשֶׁר
הִתְנַצַּלְתִּי בַעֲבוּרוֹ אֶת-כֹּל אֲשֶׁר לִי וּלְדֹמֶן חֲשַׁבְתִּים לְמַעַן
יִהְיֶה לִּי הַמָּשִׁיחַ שְׂכָרִי׃ <strong><span class=c>9</span></strong> לְהִמָּצֵא דָבֵק בּוֹ אָנֹכִי
אֲשֶׁר צִדְקָתִי אֵינֶנָּה מִן-הַתּוֹרָה כִּי אִם-מִמְּקוֹר אֱמוּנַת
הַמָּשִׁיחַ הִיא הַצְּדָקָה מִמְּקוֹר אֱלֹהִים בָּאֱמוּנָה׃ <strong><span class=c>10</span></strong> כִּי
אֹתוֹ אֲבַקֵּשׁ לָדַעַת עִם-עֹז תְּקוּמָתוֹ לָקַחַת חֵלֶק בְּמַכְאֹבָיו
וְלִהְיוֹת כְּמַתְכֻּנְתּוֹ בְּמוֹתוֹ׃ <strong><span class=c>11</span></strong> אוּלַי אוּכַל לַעֲמֹד
לְגוֹרָלִי לִתְקוּמָה מִן-הַמֵּתִים׃ <strong><span class=c>12</span></strong> לֹא כְמוֹ אִם-כְּבָר
הִשַּׂגְתִּי חֶפְצִי אוֹ הִגַּעְתִּי עַד-תַּכְלִית אֲבָל אָרוּץ אַחֲרָיו אוּלַי
אֲשִׂיגֶנּוּ כַּאֲשֶׁר בַּעֲבוּר זֶה נֶאֱחַזְתִּי בְיַד יֵשׁוּעַ הַמָּשִׁיחַ
גַּם-אֲנִי׃ <strong><span class=c>13</span></strong> אַחַי לֹא אָמַרְתִּי בְלִבִּי כִּי הִשַּׂגְתִּי
חֶפְצִי אַךְ-אַחַת אָמַרְתִּי לִשְׁכֹּחַ אֶת-אֲשֶׁר מֵאַחֲרַי וְלִנְטוֹת
בְּכָל-מְאֹדִי אֶל-אֲשֶׁר לְפָנָי׃ <strong><span class=c>14</span></strong> וְרָץ אֲנִי אֶל-הַמַּטָּרָה
אֶל-שְׂכַר הַמְּרוּצָה כַּאֲשֶׁר קְרָאַנִי אֱלֹהִים וַיְרוֹמְמֵנִי בְּיֵשׁוּעַ
הַמָּשִׁיחַ׃ <strong><span class=c>15</span></strong> וְעַתָּה כָּל-הַשְּׁלֵמִים מֵאִתָּנוּ כְּמוֹ כֵן
יַחְשֹׁבוּ וְאִם-יֵשׁ בֵּינֵיכֶם הַחֹשְׁבִים לֹא-כֵן גַּם-זֹאת יְגַלֶּה לָכֶם
אֱלֹהִים׃ <strong><span class=c>16</span></strong> רַק אֶל-אֲשֶׁר הִגָּעְנוּ בַּמְּסִלָּה הַזֹּאת
נִתְהַלֵּכָה בְּמַעְגָּל אֶחָד וּבְלֵב אֶחָד׃ <strong><span class=c>17</span></strong> לְכוּ אַחַי
בְּעִקְּבוֹתַי וְהִתְבּוֹנְנוּ אֶל-הַהֹלְכִים כֵּן כַּאֲשֶׁר הָיִינוּ לָכֶם
לְמוֹפֵת׃ <strong><span class=c>18</span></strong> כִּי רַבִּים הֵם הַהֹלְכִים אֲשֶׁר אָמַרְתִּי לָכֶם
עַל-אֹדוֹתָם וְעַתּה גַם-בִּבְכִי אֲנִי אֹמֵר כִּי-אֹרְבֵי צְלִיב הַמָּשִׁיחַ
הֵם׃ <strong><span class=c>19</span></strong> אֲשֶׁר אֲחֲרִיתָם אֲבדּוֹן וֵאלֹהֵיהֶם הוּא הַבֶּטֶן
וּכְבוֹדָם בְּבָשְׁתָּם וְאַף-הֶגְיוֹנָם הַבְלֵי חָלֶד׃ <strong><span class=c>20</span></strong> כִּי
הֶגְיוֹנֵנוּ הֶגְיוֹן אֶזְרָחִים בַּשָּׁמָיִם אֲשֶׁר מִשָּׁם נְחַכֶּה
לְמוֹשִׁיעֵנוּ הוּא יֵשׁוּעַ הַמָּשִׁיחַ אֲדֹנֵינוּ׃ <strong><span class=c>21</span></strong> אֲשֶׁר
יְשַׁנֶּה אֶת-גּוּפֵנוּ הַשָּׁפֵל וִישַׁוֵּהוּ בְתֹאַר גּוּף כְּבוֹדוֹ
כְּפִי-פְעֻלַּת כֹּחוֹ אֲשֶׁר בְּיָדוֹ לָשִׁית כֹּל תַּחַת-רַגְלָיו׃</p>

<p><strong><span class=g>ד</span></strong>&nbsp;&nbsp;&nbsp; <strong><span class=c>1</span></strong> עַל-כֵּן אַחִים אֲהוּבִים מַחֲמַדֵּי נַפְשִׁי מְשׂוֹשׂ לִבִּי
וַעֲטֶרֶת רֹאשִׁי עִמְדוּ הָכֵן לִפְנֵי אֲדֹנֵינוּ יְדִידִים׃ <strong><span class=c>2</span></strong>
הִנְנִי דֹרֵשׁ מִן-אַבְהוֹדִיָּה וְגַם כֵּן מִן-סוּנְטִיכִי לְהִתְהַלֵּךְ
בְּלֵב אֶחָד לִפְנֵי אֲדֹנֵינוּ׃ <strong><span class=c>3</span></strong> וְאֵלֶיךָ חָבֵר נֶאֱמָן
הַנִּצְמָד-לִי בַּעֲבֹדָה אֶקְרָא-נָא לַעֲזֹר לָהֶן אֲשֶׁר עָבְדוּ עִמִּי
יַחְדָּו בְּמַלְאֲכוּת הַבְּשׂרָה עִם-קְלִימִיס וְעִם-יֶתֶר סֹמְכֵי יָדִי
אֲשֶׁר שְׁמוֹתָם בְּסֵפֶר הַחַיִּים׃ <strong><span class=c>4</span></strong> שִׂישׂוּ בַאֲדֹנֵינוּ תָּמִיד
וְעוֹד אֶשְׁנֶה לֵאמֹר שִׂישׂוּ בוֹ מָשׂוֹשׂ׃ <strong><span class=c>5</span></strong> עַנְוַת רוּחֲכֶם
תִּוָּדַע לְכָל-בְּנֵי אָדָם קָרוֹב הוּא אֲדֹנֵינוּ׃ <strong><span class=c>6</span></strong> הַרְחִיקוּ
כָל-דְּאָגָה מִכֶּם אַךְ הוֹדִיעוּ כָל-מִשְׁאֲלוֹתֵיכֶם בִּתְפִלָּה בִּתְחִנָּה
וּבְתוֹדָה לֵאלֹהֵינוּ׃ <strong><span class=c>7</span></strong> וְהָאֱלֹהִים יְצַו אֶת-שְׁלוֹמוֹ אֲשֶׁר
לֹא יְכִילֶנּוּ כָל-שֵׂכֶל לִנְצֹר אֶת-לִבְּכֶם וְאֶת-הֶגְיוֹן רוּחֲכֶם
בְּיֵשׁוּעַ הַמָּשִׁיחַ׃ <strong><span class=c>8</span></strong> סוֹף דָּבָר אַחַי שִׂימוּ לִבְּכֶם אֵיזֶה
דָבָר אֱמֶת הוּא אֵיזֶה נִכְבָּדוֹת בּוֹ וְאֵיזֶה מְכוֹנוֹ ישֶׁר אֵיזֶה הוּא
זָךְ אֵיזֶה הוּא נֶחְמָד וְאֵיזֶה לוֹ שֵׁם טוֹב אִם-יֵשׁ מַעֲשֵׂה צְדָקָה אוֹ
דָבָר לוֹ נָאוָה תְהִלָּה שִׂימוּ לִבְּכֶם לְכָל-אֵלֶּה׃ <strong><span class=c>9</span></strong> וְכֹל
אֲשֶׁר לְמַדְתֶּם וְקִבַּלְתֶּם וּכְמַעֲשַׂי אֲשֶׁר שְׁמַעְתֶּם אוֹ רְאִיתֶם
כֵּן תַּעֲשׂוּ גַּם-אַתֶּם וֵאלֹהֵי הַשָּׁלוֹם יְהִי עִמָּכֶם׃ <strong><span class=c>10</span></strong>
וַאֲנִי שָׂמַחְתִּי בַאֲדֹנֵינוּ עַד-מְאֹד כִּי עוֹד יָנוּב חֵילְכֶם
וְתָשִׂימוּ עַיִן לָחוּשׁ לִי אַף כִּי-עֵינֵיכֶם שַׂמְתֶּם לָחוּשׁ לִי תָמִיד
אֲבָל לֹא הָיוּ לָכֶם יָדָיִם׃ <strong><span class=c>11</span></strong> וְלֹא בַעֲבוּר מַחְסֹרַי אֲנִי
דֹבֵר כֵּן כִּי לָמַדְתְּי לִהְיוֹת שָׂמֵחַ בְּחֶלְקִי׃ <strong><span class=c>12</span></strong> יֹדֵעַ
אֲנִי לַעֲמֹד בִּשְׁפַל הַמַּדְרֵגָה וְלַעֲמֹד בִּהְיוֹת לִי דַּי וְהוֹתֵר
בְּכָל-מָקוֹם וּבְכָל-עֵת הִסְכַּנְתִּי לִשְׂבֹּעַ וְגַם-לִרְעָב לִחְיוֹת
בְּמוֹתָר וְגַם-בְּמַחְסוֹר׃ <strong><span class=c>13</span></strong> אֶת-כֹּל אוּכַל בְּיַד הַמָּשִׁיחַ
הַמְאַזְּרֵנִי חָיִל׃ <strong><span class=c>14</span></strong> אֲבָל אַתֶּם הֵיטַבְתֶּם עֲשׂוֹ כִּי
הִתְחַבַּרְתֶּם עִמִּי בְּצָרָתִי׃ <strong><span class=c>15</span></strong> גַּם-דְּעוּ-נָא בְּנֵי
פִילִפִּי כְּצֵאתִי מִן-מַקְדּוֹנְיָא בִּתְחִלַּת הַבְּשׂרָה לֹא הָיְתָה עֵדָה
אֲשֶׁר-בָּאָה בְדִבְרֵי מַשָּׂא וּמַתָּן עִמָּדִי זוּלָתִי אַתֶּם לְבַדְּכֶם׃ <strong><span class=c>16</span></strong>
כִּי גַּם-לְתַסְלוֹנִיקִי שְׁלַחְתֶּם לִי פַּעַם וּשְׁתַּיִם דֵּי מַחְסֹרָי׃ <strong><span class=c>17</span></strong>
וְלֹא מַתָּן אֲנִי מְבַקֵּשׁ כִּי אִם-פֶּרְיְכֶם מְבַקֵּשׁ אֲנִי כִּי יִשְׂגֶּה
לָכֶם לָרֹב׃ <strong><span class=c>18</span></strong> אַךְ עַתָּה יֶשׁ-לִי כֹל דַּי וְהוֹתֵר וַאֲנִי
מָלֵאתִי כִּי לָקַחְתִּי מִיַּד אֶפַּפְרוֹדִיטוֹס אֶת-אֲשֶׁר שְׁלַחְתֶּם לִי
לְרֵיחַ נִיחֹחַ מִנְחָה עֲרֵבָה לְרָצוֹן לֵאלֹהִים׃ <strong><span class=c>19</span></strong> וֵאלֹהַי
יְמַלֵּא כָל-מַחְסֹרְכֶם בְּעָשְׁרוֹ וּבִכְבוֹדוֹ בְּיֵשׁוּעַ הַמָּשִׁיחַ׃ <strong><span class=c>20</span></strong>
וְלֵאלֹהֵינוּ אָבִינוּ הַכָּבוֹד לְעוֹלָם וָעֶד אָמֵן׃ <strong><span class=c>21</span></strong> שַׁאֲלוּ
לִשְׁלוֹם כָּל-הַקְּדוֹשִׁים בְּיֵשׁוּעַ הַמָּשִׁיחַ הָאַחִים אֲשֶׁר עִמָּדִי
שֹׁאֲלִים לִשְׁלוֹמְכֶם׃ <strong><span class=c>22</span></strong> כָּל-הַקְּדוֹשִׁים שֹׁאֲלִים
לִשְׁלוֹמְכֶם וּבְרֹאשָׁם אֵלֶּה אֲשֶׁר מִבֵּית קֵיסָר׃ <strong><span class=c>23</span></strong> חֶסֶד
יֵשׁוּעַ הַמָּשִׁיחַ אֲדֹנֵינוּ עִם-כֻּלְכֶם אָמֵן׃</p>

</div>

<hr align=center width=300 size=1 style='color:#c0c0c0'>

<div dir=ltr>

<p class=c><a href="index.htm">Index</a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<a href="col.htm">Poster</a></p>

</div>

</td></tr>
</table>

</body>
</html>
