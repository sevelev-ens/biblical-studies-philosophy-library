<html>
<head>
<title>Tosefta, Seder Nezikin</title>
<meta http-equiv=Content-Type content="text/html; charset=utf-8">
<meta content="Ruslan Khazarzar" name="author">
<meta content="Library of Ruslan Khazarzar, Tosefta, Thosephtha, Mishnah, Thalmud, Talmud" name="keywords">
<meta content="Tosefta, Seder Nezikin" name="description">

<style>
<!--
body {background-color:#ffffff;color:#000000;margin:2.0em}
h1   {margin-top:28.0pt;margin-right:0pt;margin-bottom:28.0pt;margin-left:0pt;direction:rtl;text-align:center;text-indent:0pt;font-size:28.0pt;font-family:"Times New Roman";font-weight:bold}
h2   {margin-top:24.0pt;margin-right:0pt;margin-bottom:24.0pt;margin-left:0pt;direction:rtl;text-align:center;text-indent:0pt;font-size:20.0pt;font-family:"Times New Roman";font-weight:bold}
p    {margin-top:0pt;margin-bottom:0pt;direction:rtl;text-align:justify;text-indent:0pt;font-size:16.0pt;font-family:"Times New Roman"}
p.r  {font-family:"Times New Roman";font-size:14pt;margin-bottom:0pt;margin-top:0pt;text-align:right;text-indent:0pt}
//-->
</style>

</head>

<body>

<div dir=ltr lang=RU>
<p class=r><a href="index.htm" target="_top"
title="Tosefta">Тосефта</a></p>
<p class=r>Раздел (сэдер) Н’зикин</p>
</div>

<p>&nbsp;</p>

<div dir=rtl lang=HE>

<h1>ת ו ס פ ת א</h1>

<h1>ס ד ר &nbsp; נ ז י ק י ן</h1>

<h2><a name="baba_qam"></a>מסכת בבא קמא פרק א</h2>

<p><b>א,א</b>&nbsp; כל שחייבתי בשמירתו חייבתי בנזקו זה
השור והבור הכשרתי במקצת נזקו כהכשר כל נזקו זה הבור חייבתי בתשלומי נזקו מלמד
שהבעלים מטפלין בנבילה נכסין שאין בהן מעילה פרט לשור של ישראל שנגח לשור של הקדש
ושור של הקדש שנגח לשור של ישראל נכסין שהן של בני ברית פרט לשור של ישראל שנגח
לשור של כנעני נכסין המיוחדין פרט לנכסי הפקר חוץ מרשות המיוחדת למזיק פרט לשהזיק
שור ברשותו ורשות הניזק והמזיק וכשהזיק חב המזיק כגון חצר השותפין והבקעה נכסין
המיוחדין שהן חוץ מרשות המיוחדת למזיק ורשות הניזק והמזיק.&nbsp; והשומר חנם
והשואל נושא שכר והשוכר שהזיק שור ברשותו מועד משלם נזק שלם ותם משלם חצי נזק אחד
נזקי אדם ואחד נזקי בהמה שמין להם מן העידית שנאמר (שמות כב) מיטב שדהו ומיטב כרמו
ישלם.</p>

<p><b>א,ב</b>&nbsp; שום כסף אין אומרים תצא פרה בטלית ולא
טלית בפרה אלא שמין אותן כספים שוה כסף מלמד שאין ב&quot;ד שמין אלא מדבר שיש בו
אחריות תפס הניזק במטלטלין שמין לו מהן בפני ב&quot;ד ואפילו מן היתומים והוא שתפס
מחיים בפני ב&quot;ד מלמד שאין חייב עד שיעמוד בדין ולא בב&quot;ד הדיוטות על פי
עדים מלמד שכל דבר שהוא קנס אין משלם על פי עצמו בני חורין ובני ברית יצאו עובדי
כוכבים ועבדים ופסולי עדות נשים בכלל הנזק אע&quot;פ שלא דבר הכתוב אלא באיש סופנו
לרבות את האשה הניזק והמזיק בתשלומין לשלם חצי נזק.</p>

<p><b>א,ג</b>&nbsp; חמשה תמין וחמשה מועדין אף הצבוע ר'
אלעזר אומר אף הנחש במה דברים אמורים בזמן שבאו מן המדבר אבל אם היו מרום מועד
משלם נזק שלם תם משלם חצי נזק והנחש בין כך ובין כך מועד לשלם הבהמה אינה מועדת לא
ליגח ולא ליגוף ולא לישוך ולא לרבוץ ולא לבעוט על כולן משלמת חצי נזק בין ברשות
הרבים ונתזו צרורות מתחת רגליה ונפל על הכלי ושברתו משלמת חצי נזק היתה מהלכת
כדרכה ברשות הרבים ודרסה על הכלי ושברתו וניתז הימנו חרס ושבר כלי אחר על הראשון
משלם נזק שלם ועל האחרון משלם חצי נזק.</p>

<p><b>א,ד</b>&nbsp; בהמה שנכנסה מאיליה לרשות היחיד
והזיקה בידה וברגלה ובקרנה ובעול שעליה ובמשוי שעל גבה ובעגלה כשהיא מושכת משלמת
נזק שלם והמזיק בכרמלית משלם נזק שלם בהמה שהיתה מהלכת כדרכה ברשות הרבים נפלה
לגינה ונהנית משלמת מה שנהנת מצד הרחבה ומתוך החנות משלמת מה שנהנית כיצד משלמת מה
שנהנית אומדין כמה אדם רוצה להאכיל את בהמתו מה שאכלה היא אינו להאכילה לפיכך אם
אכלה חטין הראויות לה הרי זו פטורה שינתה ואכלה משלמת מה שהזיקה כיצד שינתה ואכלה
היתה קופתו מופשלת לאחוריו ברשות הרבים פשטה פרה פיה לתוכה ואכלה משלמת מה שהזיקה
משאוי שנתן על פתח החנות חציו בפנים וחציו בחוץ פשטה פרה פיה לתוכו ואכלה ה&quot;ז
פטורה.</p>

<p><b>א,ה</b>&nbsp; בהמה שאכלה אוכלין שאין ראויין לה
טרפה את הבהמה ואכלה את הבשר חמור שאכל כרשינין פרה שאכלה שעורין חזיר שאכל חתיכת
של בשר כלב שליקלק את השמן משלמין נזק שלם.&nbsp; בהמה מועדת לילך לשבר למעך את
האדם ואת הפירות ואת הכלים בין שהזיקה ברגלה בדרך הילוכה ובגופה בדרך הילוכה חמור
במשאו שעליו בדרך הילוכו סומכוס אומר חזיר שהיה נובר והזיק בחוטמו משלם נזק שלם.</p>

<p><b>א,ו</b>&nbsp; ארבעה כללים היה רבי שמעון בן אלעזר
אומר בניזקין כל מקום שיש רשות לניזק ולא למזיק חייב בנזק שלם למזיק ולא לניזק
פטור מן הכל לזה ולזה כגון חצר השותפין והבקעה על השן ועל הרגל פטור על נגיחה ועל
נגיפה על נשיכה ועל רביצה ועל בעיטה מועד משלם נ&quot;ש ותם משלם חצי נזק כל מקום
שאין רשות לא לזה ולא לזה כגון חצר שאינה של שניהם על השן ועל הרגל משלם נזק שלם
על נגיחה ועל נגיפה על נשיכה ועל רביצה ועל בעיטה מועד משלם נזק שלם ותם משלם חצי
נזק רבי אלעזר ורבי שמעון אומרים רבי טרפון היה אומר על הכל משלם נ&quot;ש וחכמים אומרים
על השן ועל הרגל משלם נזק שלם על נגיחה ועל נגיפה על נשיכה ועל רביצה ועל בעיטה
מועד משלם נזק שלם ותם משלם חצי נזק.</p>

<p><b>א,ז</b>&nbsp; שור המזיק ברשות הניזק כיצד נגח נגף
נשך רבץ בעט רבי מאיר אומר משלם נ&quot;ש וחכ&quot;א על השן ועל הרגל משלם
נ&quot;ש על נגיחה ועל נגיפה על נשיכה ועל רביצה ועל בעיטה מועד משלם נזק שלם ותם
משלם חצי נזק.</p>
<p>&nbsp;</p>

<h2>מסכת בבא קמא פרק ב</h2>

<p><b>ב,א</b>&nbsp; תרנגולין שהידסו את העיסה ואת הפירות
או שניקרו משלמין חצי נזק הידסו עפר על גבי עיסה ועל גבי פירות משלמין נזק שלם היו
מחטטין בחבלי של דלי נפל ונשבר משלם נזק שלם נפל ונשבר ושבר כלי אחר על הראשון
משלמין נזק שלם ועל האחרון משלמין חצי נזק תרנגולין שירדו לגינה ושברו את החליפין
וקיטמו את הירק משלמין נזק שלם סומכוס אומר על הקיטום נזק שלם ועל השבור חצי נזק
תרנגול שהיה פורח ממקום למקום והזיק בגופו משלם נזק שלם ברוח שבכנפיו חצי נזק
סומכוס אומר נזק שלם הכלב והגדי שנפלו הרי אלו פטורין קפצו והזיקו הרי אלו חייבין
אבל אדם שקפץ בין מלמעלה בין מלמטה והזיק ה&quot;ז חייב נפל על גבי חבירו והזיק
התחתון בעליון והעליון בתחתון התחתון פטור ואם אמר לו קבלני שניהן אחראין זה לזה.</p>

<p><b>ב,ב</b>&nbsp; איזהו תם ואיזהו מועד מועד שהעידו בו
שלשה פעמים ותם שהיו התינוקות ממשמשין בו בין קרניו.&nbsp; נעשה תם בן יומו ונעשה
מועד בן יומו.&nbsp; צהבין הבקר שלשה פעמים זה אחר זה אפילו ביום אחד הרי זה
תם.&nbsp; רדף שלש רדיפות זו אחר זו אפילו ביום אחד הרי זה מועד דברי רבי מאיר רבי
יהודה אומר מועד שהעידו בו ג' ימים זה אחר זה ותם שהחזיר בו ג' ימים זה אחר זה.</p>

<p><b>ב,ג</b>&nbsp; לעולם אין נעשה שור מועד עד שיעדוהו
בפני בעלים ובפני ב&quot;ד בפני בית דין ולא בפני בעלים אין נעשה שור המועד עד
שיעידוהו בפני בעלים ובפני ב&quot;ד העידוהו בפני שנים יום הראשון בפני שנים יום
השני בפני שנים יום השלישי הרי אלו שלש עדיות והן עדות אחת נמצאת כת הראשונה זוממת
הרי יום אחד פטור מלשלם שנייה זוממת ב' ימים פטור מלשלם שלישית זוממת הרי שלשתן
זוממין הוא פטור והן חייבין ועל זה נאמר (דברים יט) ועשיתם לו כאשר זמם לעשות
לאחיו.</p>

<p><b>ב,ד</b>&nbsp; נשברו כדו וצלוחותיו ברשות הרבים ובא
אחר והוזק בהן הרי זה חייב ר' יהודה פוטר שאין שמירתן עליו מודה רבי יהודה לחכמים
במניח אבנו וצלוחיתו ברשות הרבים ובא אחר והוזק בהן שהוא חייב מפני ששמירתו עליו
ומודים חכמים לרבי יהודה במניח קנקנים בראש הגג לנגבן ונפלו ונשברו ובא אחר והוזק
בהן שהוא פטור מפני שאין שמירתן עליו.</p>

<p><b>ב,ה</b>&nbsp; הניח אבנו ומשאו ברה&quot;ר אמרו לו
פנה אותן אמר להם אי איפשי בהן כל הקודם בהן זכה ואם בא אחר והוזק בהן הרי זה חייב
נפלה כותלו לרשות הרבים אמרו לו פנה אותן ואמר אי אפשי בהן כל הקודם בהן זכה בהן
ואם בא אחר והוזק בהן ה&quot;ז חייב המפריח גדרו בקוצין ובצרורות לרה&quot;ר ובא
אחר והוזק בהן ה&quot;ז פטור נפלו ובא אחר והוזק בהן הרי זה חייב בנאן כדרכו פטור
עד שיתנו לו זמן נתנו לו ונפלו בתוך זמן פטור לאחר זמן הרי זה חייב וכמה הוא זמן
אין פחות משלשים יום.</p>

<p><b>ב,ו</b>&nbsp; המצניע קוצים וזכוכית בתוך כותלו של
חברו ובא בעל הכותל וסתרו ובא אחר והוזק בהן הרי זה חייב חסידים הראשונים היו
מוציאין אותו לתוך שדות עצמן ומעמיקין להן ג' טפחים כדי שלא תעלם המחרישה היה
בקופה של תבן ובא חבילה של קוצים ברה&quot;ר ובא אחר והוזק בהן הרי זה חייב רבי
יהודה פוטר שלא נתנו ערי ישראל אלא לכך כגון אלו הפותחין ביביהן והגורפין מערותיהן
ברשות הרבים בימות החמה שאין להן רשות בימות הגשמים אע&quot;פ שיש להן רשות ובא
אחר והוזק בהן הרי זה חייב המוציא תבנו וקשו לרשות הרבים לזבלים ובא אחר והוזק בהן
הרי זה חייב וכל הקודם בהן זכה החופר את הגלל לזכות בה ברה&quot;ר ובא אחר והוזק
בה הרי זה חייב ואסורה משום גזל רבן שמעון בן גמליאל אומר כל המקלקלין ברשות הרבים
מותרין משום גזל.</p>

<p><b>ב,ז</b>&nbsp; קדרין שהיו מהלכין זה אחר זה נתקל
הראשון ונפל בא חברו ונתקל בו ונפל הראשון משלם לשני והשני לשלישי ואם מחמת הראשון
נפלו כולם הראשון משלם על ידי כולן וחייבין על נזקי אדם ופטורין על נזקי כלים
לפיכך אם הזהירו זה את זה הרי אלו פטורין חמרין שהיו מהלכין זה אחר זה נתקל הראשון
ונפל בא חבירו ונתקל בו ונפל ובא חברו ונתקל בו ונפל אפי' מאה כולן פטורין הראשון
משלם לשני והשני לשלישי ואם מחמת הראשון נפלו כולם הראשון משלם על ידי כולם שחייב
על נזקי אדם ופטור על נזקי בהמה לפיכך אם הזיקו זה את זה כולן פטורין שור שדחף את
חברו וחברו את חברו הראשון משלם לשני והשני לשלישי ואם מחמת הראשון נפלו הראשון
משלם על ידי כולם ואפי' הן מאה כולן פטורין.</p>

<p><b>ב,ח</b>&nbsp; חמשה שישבו על גבי ספסל ונשבר כולן
חייבין לשלם ואם מחמת האחרון נשבר האחרון משלם על ידי כולם חמורין שרגליו של אחד
מהן רעות אין רשאין לעבור עליו נפל רשאין לעבור עליו היה אחד מהן טעון ואחד מהן
רכוב מעבירין את טעון מפני הרכוב אחד טעון ואחד ריקן מעבירן את הריקן מפני הטעון
אחד רכוב ואחד ריקן מעבירין את הריקן מפני הרכוב היו שניהם טעונין שניהן רכובין
שניהן ריקנין עושין פשרה ביניהן וכן שתי ספינות שהיו באות זו כנגד זו אחת פרוקה
ואחת טעונה מעבירין את הפרוקה מפני הטעונה שתיהן פרוקות ושתיהן טעונות עושות פשרה
ביניהן.</p>

<p><b>ב,ט</b>&nbsp; שנים שהיו מהלכין ברשות הרבים אחד רץ
ואחד מהלך שניהן רצין שניהן מהלכין שניהם ממשמשין והזיקו זה את זה שניהן פטורין
שלזה רשות להלך ולזה רשות להלך איסי הבבלי אומר הרץ חייב מפני ששינה ומודה איסי
הבבלי שאם היה ערב שבת עם חשיכה פטור.</p>

<p><b>ב,י</b>&nbsp; מסקלין דרך רשות הרבים דברי רבי יהושע
ר' עקיבה אומר כשם שאין לו רשות לקלקל כך לא יסקל אם סקל יוציא לים או לנהר או
למקומות הטרשים והמסקל נוטל אבן מן האמצע ונותן לצדדים ואם בא אחר והוזק בהן
ה&quot;ז חייב אע&quot;פ שאמרו הרי הוא כמסקל מלפני בהמה ונותן לפני אדם מלפני
הרואים ונותן לפני הסומין שדרך בהמה להלך באמצע ובני אדם מצדדין דרך הרואין להלך
באמצע והסומין מן הצדדים המסקל נוטל מתוך שדהו ונותן לרה&quot;ר ובא אחר והוזק בהן
הרי זה חייב אע&quot;פ שאמרו הרי הוא כמסקל מתוך שאינו שלו ונותן לתוך שלו מעשה
באחד שהיה מסקל מתוך שדהו ונותן לרשות הרבים היה חסיד אחד רודפו אמר לו מפני מה
אתה מסקל מתוך שאינו שלך ונותן לתוך שלך שחק עליו לאחר זמן נצטרך אותו האיש ומכר
את שדהו והיה מהלך באותו מקום ונתקל אמר לא לחנם אמר לי אותו חסיד הרי את מסקל
מתוך שאינו שלך ונותן לתוך שלך.</p>
<p>&nbsp;</p>

<h2>מסכת בבא קמא פרק ג</h2>

<p><b>ג,א</b>&nbsp; שור שהזיק שהיה מועד בקרנו ותם בשנו
וחבל בזה ובזה תם משלם חצי נזק מגופו מועד משלם נזק שלם מן העלייה אין שם עלייה תם
משלם חצי נזק מגופו מועד יוציא ויבקש לעלייה כלל אמרו בנזקין הרג את שורו וקרע את
כסותו וקוצץ נטיעותו לא יאמר טול את הנבילה ותן לי את הפרה טול את הקרעים ותן לי
את הטלית טול את הקצצין ותן לי את הנטיעות אלא שמין אותן כמה הן יפין עד שלא הוזקו
וכמה הן יפין משהוזקו לפיכך הן משלמין רבי עקיבה אומר אף התם שחבל באדם משלם במותר
נזק שלם שנאמר (שמות כא) כמשפט הזה יעשה לו יכול ישלם מן העלייה תלמוד לומר יעשה
מגופו הוא משלם ואין משלם מן העלייה.</p>

<p><b>ג,ב</b>&nbsp; שור שוה מנה שנגח שור שוה מאתיים ואין
הנבילה יפה כלום נוטל את שורו מת או הכחיש אין לו אלא שור.&nbsp; שור שוה מאתים
שנגח שור שוה מאתיים והנבילה יפה חמשים זוז זה נוטל חצי החי וחצי המת וזה נוטל
החצי החי וחצי המת שנאמר (שמות כא) ומכרו את השור החי וחצו את כספו וגם את המת
יחצון דברי רבי יהודה אמר לו ר' מאיר לא בזה דברה תורה אלא בזמן שאין הנבילה יפה
כלום הא מה תלמוד לומר וגם את המת יחצון יחצו דמי מיתה ביניהם.</p>

<p><b>ג,ג</b>&nbsp; יש חייב על נזקי עצמו ועל נזקי שורו
וחמורו ופטור על נזקי עצמו ועל נזקי שורו כיצד חייב על נזקי עצמו ועל נזקי שורו
וחמורו הזיק ברשות היחיד חייב שורו וחמורו חייבים הזיק במתכוין חייב שורו וחמורו
חייבים הדליק גדישו של חבירו ביום הכפורים חייב שורו וחמורו חייבין כיצד פטור
מלשלם על נזקי עצמו ועל נזקי שורו וחמורו הזיק ברה&quot;ר בדרך הלוכו פטור שורו
וחמורו פטורין המית בלא מתכוין פטור שורו וחמורו פטורין חבל בהקדש בגר ועבד משוחרר
פטור שורו וחמורו פטורין ופטור על נזקי עבדו ואמתו.</p>

<p><b>ג,ד</b>&nbsp; כיצד משלם במותר חצי נזק שור שוה מנה
שנגח שור שוה מאתים הכחישו חמשים זוז חזר האחרון הכחישו שלשה של זהב האחרון משלם
לראשון חצי דינר זהב שור שוה מאתים שנגח שור שוה מאתים וחבל בו חמשים זוז חזר
האחרון והכחישו השביח הניזק היה יפה ד' מאות זוז שאלמלא לא הזיקו היה יפה שמנה
מאות זוז עד שלא עמד בב&quot;ד השביח המזיק אם עד שלא עמד בדין השביח אין לו אלא
כשעת נזקו הכחיש אין לו אלא כשעת עמידתו בב&quot;ד השביח המזיק אם עד שלא עמד
בב&quot;ד השביח אין לו אלא כשעת נזקו הכחיש אין לו אלא כשעת עמידתו בב&quot;ד אם
משעמד בב&quot;ד השביח אין לו אלא כשעת עמידתו בב&quot;ד הרג שורו של חבירו הוקרה
בהמתו או שהוזלה הדליק גדיש של חבירו והוקרה תבואה או שהוזלה בין משעמד בב&quot;ד
ובין עד שלא עמד בבית דין אין לו אלא כשעת נזקו.</p>

<p><b>ג,ה</b>&nbsp; שור שהיה רודף חבירו והפך הנרדף וחבל
בו או שחבלו בו אחרים הרי אלו פטורין הוזק הרודף בנרדף פטור נרדף ברודף חייב שור
שעלה על גבי חבירו ובא בעל התחתון ושמטו או ששמט את עצמו ונפל ומת פטור דחאו ונפל
ומת חייב.</p>

<p><b>ג,ו</b>&nbsp; שור שהיה רועה ויצא שור אחר אחריו
נמצא הרועה זה שמת אפי' זה מנוגח וזה מועד לנגיחה זה מנושך וזה מועד לנשיכה פטור
רבי אחא אומר גמל שהיה אוחר בין הגמלים ונמצא שם גמל מת חייב בידוע שזה המיתו יצאו
שני שוורים אחרים ספק שהן המיתוהו ספק ממקום אחר מת הרי אלו פטורין אם בידוע שהן
המיתוהו הרי אלו משלמין בקטן ולא בגדול בתם ולא במועד שני שוורים שהיו רועים ויצאו
שני שוורים אחריהם נמצאו הרועים הללו מתים ספק שהם המיתום ספק ממקום אחר מתו הרי
אלו פטורין ואם בידוע שהם המיתום הרי אלו משלמין בקטן ולא בגדול בתם ולא במועד ואם
בידוע שהשחורין המיתו את הלבנים והיו שם אחד גדול ואחד קטן אחד תם ואחד מועד הרי
אלו משלמין לגדול ולקטן לגדול מן הקטן ולקטן מן הגדול לגדול מן התם ולקטן מן
המועד.&nbsp; היו הניזקין של שנים והמזיקין של אחד ספק שהן המיתום ספק ממקום אחר
מתו הרי אלו פטורין ואם בידוע שהן המיתום הרי אלו משלמין בקטן ולא בגדול בתם ולא
במועד ואם בידוע שהשחורים המיתו את הלבנים והיו שם אחד גדול וא' קטן אחד תם וא'
מועד הרי אלו משלמין לגדול ולקטן לגדול מן הקטן ולקטן מן הגדול לגדול מן התם ולקטן
מן המועד והניזוקין משמנין ביניהם זה נוטל לפי שלו וזה נוטל לפי שלו היו המזיקין
של שנים והניזוקין של אחד ספק שהן המיתום ספק ממקום אחר מתו הרי אלו פטורין ואם
בידוע שהן המיתום הרי אלו משלמין בקטן ולא בגדול בתם ולא במועד ואם בידוע שהשנים
המיתו את השנים אחד והיו שנים אחד גדול וא' קטן אחד תם ואחד מועד הרי אלו משלמין
לגדול ולקטן לגדול מן הגדול ולקטן מן הקטן לגדול מן התם לתם מן המועד והמזיקין
משמנין ביניהם זה נותן לפי שלו וזה נותן לפי שלו היו המזיקין של שנים והנזקים של
שנים אע&quot;פ שידוע שהשחורים המיתו את הלבנים הרי אלו פטורים שזה אומר שלך המית
וזה אומר לו שלך המית ואם בידוע שהשנים המיתו את השנים בזמן שכולן באין לב&quot;ד
פטורין אין כולן באין לב&quot;ד חייבין שנים שזרקו שני אבנים ושברו שתי חביות אחת
של יין ואחת של שמן זה אומר את של יין וזה אומר את של שמן משלמין את של יין אחת
מלאה ואחת רקנית זה אומר את הרקנית וזה אומר את [המלאה] משלמין את הרקנית שברו את
החביות זה אומר אתה שברתה וזה אומר אתה שברתה שניהן פטורין.</p>
<p>&nbsp;</p>

<h2>מסכת בבא קמא פרק ד</h2>

<p><b>ד,א</b>&nbsp; שור שחציו של ישראל וחציו של הקדש
שהזיק של ישראל מועד משלם נזק שלם ותם משלם חצי נזק של הקדש בין תם ובין מועד פטור
הוזק מאחד של ישראל חייב ושל הקדש פטור שור של הקדש הבעלים חייבין באחריותן הבעלים
נוטלין את נזקו ונותנין את נזקו שור שחציו של ישראל וחציו של כנעני שהזיק את של
ישראל מועד משלם נ&quot;ש ותם משלם ח&quot;נ ושל כנעני בין תם ובין מועד משלם
נ&quot;ש שור של כנעני שהזיק שור של אחר חבירו אע&quot;פ שקבלו עליהם לדון בדיני
ישראל משלמין נ&quot;ש שאין תם ומועד בנזקי הכנעני.</p>

<p><b>ד,ב</b>&nbsp; שור של ישראל שנגח שור של כותי ושל
כותי שנגח שור של ישראל מועד משלם נזק שלם מן העלייה ותם משלם חצי נזק רבי מאיר
אומר שור של ישראל שנגח שור של כנעני פטור ושל כנעני שנגח שור של ישראל בין תם
ובין מועד משלם נזק שלם מן העלייה.</p>

<p><b>ד,ג</b>&nbsp; יפה כח הדיוט מכח גבוה וכח גבוה מכח
הדיוט יפה כח הדיוט נזקין להדיוט ואין נזקין לגבוה ריבית ואונאה להדיוט ואין ריבית
ואונאה לגבוה תשלומי כפל ותשלומי ארבעה וחמשה להדיוט ואין תשלומי כפל ותשלומי
ארבעה וחמשה לגבוה נשבע להדיוט משלם קרן וחומש לגבוה אין משלם אלא קרן.&nbsp; יפה
כח גבוה מעילה לגבוה ואין מעילה להדיוט אמירתו לגבוה כמסירתו להדיוט קרן וחומש
לגבוה ואין קרן וחומש להדיוט הקונה מן הגבוה בכסף מן ההדיוט בכסף בשטר ובחזקה.</p>

<p><b>ד,ד</b>&nbsp; שור חרש שוטה וקטן שנגח שור של פקח
פטור ר&quot;ע ור' יעקב אומרים משלם חצי נזק.&nbsp; שור שנתחרשו בעליו או שנשתטו
בעליו או שהלכו בעליו למדינת הים יהודה בן נקוסיא אומר סומכוס אומר לעולם הוא
בתמותו עד שיעדוהו בפני בעלים רבי יוסי אומר מעמידין עליו אפטרופין העידוהו בפני
אפטרופין נתפקח החרש ונשתפה השוטה והגדיל הקטן או שבאו בעליו ממדינת הים יהודה בן
נקוסיא אומר סומכוס אומר לעולם הוא בתמותו ראשונה עד שיעדוהו בפני בעלים שנייה ר'
יוסי אומר הרי הוא בחזקתו.</p>

<p><b>ד,ה</b>&nbsp; זה הכלל כל שהועד בו והועד בדבר שהועד
בו בשעה שהועד עליו משלם נ&quot;ש מן העלייה וכל שלא הועד בו ולא הועד בבעליו בדבר
שלא הועד בו בשעה שלא הועד עליו משלם ח&quot;נ מגופו רבי יהודה אומר מועד לשבתות
ואינו מועד לימות החול אימתי הוא תם עד שיחזור בו שלשה ימי שבתות זה אחר זה.</p>

<p><b>ד,ו</b>&nbsp; יש כאן חייב בכופר וחייב במיתה חייב
במיתה פטור מן הכופר חייב בכופר ופטור מן המיתה פטור מן הכופר ופטור מן המיתה שור
מועד שהמית חייב בכופר וחייב במיתה שור תם שהמית ושור חרש שוטה וקטן שהמית המית גר
ועבד משוחרר חייב במיתה ופטור מן הכופר שור שהיה מתחכך בכותל ונפל על האדם נתכוון
להרוג את הבהמה הרג את הבהמה לכנעני והרג בן ישראל לנפלים והרג בן קיימא חייב
בכופר ופטור מן המיתה ולענין הניזקין רבי יהודה מחייב ורבי שמעון פוטר שנאמר (שמות
כא) כי יגח שור עד שיתכוון ליגח ואם היה תם פטור מן הכופר ופטור מן המיתה המית
כותי בן שמנה פטור מן הכופר ופטור מן המיתה רבי יהודה אומר שור המדבר ושור הקדש
ושור גר שמת ואין לו יורשין פטור שנאמר (שם) והועד בבעליו ולא ישמרנו אין בעלים
לאלו יתר על כן אמר ר' יהודה המית כשהוא של הדיוט ולא הספיק לעמוד בדין עד שהקדישו
בעליו המית כשהוא של גר ולא הספיק לעמוד בדין עד שמת הגר פטור שנאמר ולא ישמרנו
בעליו והמית את ששוות המיתתו לשעת עמידתו בב&quot;ד חייב את שלא שוות המיתתו לשעת
עמידתו בבית דין פטור כיצד הוא משלם שמין את הניזק כמה הוא יפה לפי כך הוא משלם
דברי רבי יהודה ר' יוחנן בן ברוקה אומר שמין את הבעלים כמה הן יפים לפי כך הן
משלמין.</p>

<p><b>ד,ז</b>&nbsp; כל שחייב בבן חורין חייב בעבדים בין
בכופר בין במיתה וכל שפטור בבן חורין פטור בעבדים בין בכופר בין במיתה כל שפטור
בבן חורין פטור בעבדים המית עבד עברי נותן כל כופר ועבד של שני שותפין נותן לשניהם
חציו עבד וחציו בן חורין נותן לפי חשבון חצי כופר ליורשין וחציו שלשים סלע לבעלים.</p>

<p><b>ד,ח</b>&nbsp; הממית על פי עד אחד והרובע והנרבע על
פי עד אחד פסול לגבי מזבח ופטור מן המיתה ומותר בהנאה הממית על פי שנים והרובע
והנרבע על פי שנים פסול לגבי מזבח ואסור בהנאה וחייב במיתה המית בין משלו בין משל
חבירו בין לפני הקדישו ובין לאחר הקדישו בין בשוגג בין במזיד בין באונס בין ברצון
פסול לגבי מזבח רובע ונרבע בין משלו ובין משל חבירו בין לפני הקדישו בין לאחר
הקדישו בין בשוגג בין במזיד פסול לגבי מזבח באונס כשר ברצון פסול יש בנוגח שאין
ברובע וברובע שאין בנוגח נוגח משלם את הכופר לאחר מיתה מה שאין כן ברובע ויש ברובע
שהרובע עשה בו אונס כרצון שאין מתכוין כמתכוין מה שאין כן בנוגח.</p>
<p>&nbsp;</p>

<h2>מסכת בבא קמא פרק ה</h2>

<p><b>ה,א</b>&nbsp; שור תם שהזיק עד שלא עמד בדין והקדישו
בעליו מוקדש שחטו ומכרו ונתנו במתנה מה שעשה עשוי משעמד בדין הקדישו בעליו אין
מוקדש שחטו ומכרו ונתנו במתנה לא עשה כלום מפני שמשלם מגופו שור מועד שהזיק בין
&lt;מועד&gt; עד שלא עמד בדין בין משעמד בדין והקדישו בעליו מוקדש שחטו ומכרו
ונתנו במתנה מה שעשה עשוי מפני שמשלם מן העלייה.</p>

<p><b>ה,ב</b>&nbsp; שור תם שהזיק ואח&quot;כ המית המית
ואח&quot;כ הזיק פטור שור מועד שהזיק ואח&quot;כ המית חייב המית ואח&quot;כ הזיק
עד שלא נגמר דינו חייב משנגמר דינו פטור שומר חנם והשואל נושא שכר והשוכר הזיק שור
ברשותו מועד משלם נזק שלם תם משלם חצי נזק שאלו בחזקת תם ונמצא מועד הבעלים משלמין
חצי נזק והשואל פטור הועד בו בפני שואל ואח&quot;כ מכרו הבעלים משלם חצי נזק
והשואל משלם חצי נזק המית ברשותו ואח&quot;כ מסרו לבעלים עד שלא נגמר דינו מסרו
לבעלים פטור משנגמר דינו מסרו לבעלים חייב ר&quot;ע אומר אף משנגמר דינו עד שלא נסקל
מסרו לבעלים פטור.</p>

<p><b>ה,ג</b>&nbsp; פרה שהמיתה ואח&quot;כ ילדה עד שלא
נגמר דינה ילדה ולדותיה מותרין משנגמר דינה ילדה ולדותיה אסורין נתערבו באחרים
ואחרים באחרים כולן אסורין בהנאה מה יעשו להן כונסין אותן לכיפה עד שעה שימותו
ר&quot;א בר' שמעון אומר כולן נסקלין הגוזל שור מחבירו והמית ברשותו ואח&quot;כ
מסרו בעדים לבעלים בין משנגמר דינו ובין עד שלא נגמר דינו חייב.</p>

<p><b>ה,ד</b>&nbsp; הלוקח שור מחבירו בחזקת שהוא תם ונמצא
מועד והועד בו בפני ב' באמת שהוא חייב לו מפני שמקח טעות שור שפסק את המוסרה ויצא
והזיק תם פטור ומועד חייב דברי ר&quot;מ רבי יהודה אומר תם חייב ומועד פטור רבי
אליעזר בן יעקב אומר זה וזה פטורין שנא' (שמות כא) ולא ישמרנו בעליו שמור הוא זה
ר' אליעזר אומר אין לו שמירה לשור אלא סכין.</p>

<p><b>ה,ה</b>&nbsp; כנוס שורך ואני אשמרנו הזיק פטור הוזק
חייב כנוס שורך ושמרו הוזק פטור הזיק משלם נזק שלם דברי רבי מאיר וחכמים אומרים על
השן ועל הרגל משלם נזק שלם על נגיחה ועל נגיפה על נשיכה על רביצה ועל בעיטה מועד
משלם נזק שלם ותם משלם חצי נזק.</p>

<p><b>ה,ו</b>&nbsp; הכניס שורו לחצר בעל הבית שלא ברשותו
ובא שור ממקום אחר שלא ברשותו נגח נגף נשך רבץ בעט רבי מאיר אומר משלם נזק שלם
וחכמים אומרים על השן ועל הרגל משלם נזק שלם על נגיחה ועל נגיפה על נשיכה ועל
רביצה ועל בעיטה מועד משלם נזק שלם ותם משלם חצי נזק הכניס קדירותיו לחצר בעל הבית
שלא ברשות ובא שור ממקום אחר שלא ברשות ושברן פטור ואם הוזק בהן בעל קדרות חייב
הכניס פירותיו לחצר בעל הבית שלא ברשות ובא שור ממקום אחר שלא ברשות ואכלן פטור
ואם הוזק בהן בעל הפירות חייב נפל לבור והבאיש את מימיו חייב בכופר דברי רבי טרפון
רבי עקיבה פוטר מן הכופר היה בו עבד או אמה נותן שלשים סלעים דברי רבי טרפון ורבי
עקיבה פוטר משלשים סלעים.</p>

<p><b>ה,ז</b>&nbsp; יש נותן את הכופר ואין נסקל נסקל ואין
נותן את הכופר.&nbsp; החופר בור ברשותו ונפל עליו שור והרגו נותן את הכופר ואין
נסקל נכנס לחצר בעל הבית שלא ברשות נגחו שורו של בעל הבית או שנשכו כלבו של בעל
הבית ומת נסקל ואין משלם את הכופר.</p>

<p><b>ה,ח</b>&nbsp; שור שנגח את הפרה ונמצא עוברה בצדה
ואין ידוע אם עד שלא נגחה ילדה ואם משנגחה ילדה סומכוס אומר משלם חצי כופר לפרה
ורביע לולד וכן פרה שנגחה את השור ונמצא ולדה בצדה ואין ידוע אם עד שלא נגחה ילדה
ואם משנגחה ילדה סומכוס אומר משלם חצי נזק מן הפרה ורביע מן הולד.</p>
<p>&nbsp;</p>

<h2>מסכת בבא קמא פרק ו</h2>

<p><b>ו,א</b>&nbsp; שור שדחף את חבירו ונפל לבור ומת בעל
השור חייב ובעל הבור פטור ר' נתן אומר במועד זה נותן מחצה וזה נותן מחצה בתם בעל
הבור משלם שלשה חלקים ובעל השור רביע.</p>

<p><b>ו,ב</b>&nbsp; החופר בור ברשותו ונפל עליו שור והרגו
חייב בכופר ואם הוזק השור בעל [הבור] פטור החופר בור ברשות הרבים ונפל עליו שור
והרגו פטור מן הכופר ואם הוזק השור בעל הבור חייב חפר בור ברשותו ופתח לרשות הרבים
אפילו הוא של רבים חייב עד שימסור לרבים איזה הוא בור שאמרה תורה חפר ברשות היחיד
ופתח לרשות היחיד יש לו רשות לחפור ויש לו רשות לפתוח.&nbsp; ברה&quot;ר ופתח
לרה&quot;ר אין לו רשות לחפור ואין לו רשות לפתוח ברשות היחיד ופתח לרשות הרבים יש
לו רשות לחפור ואין לו רשות לפתוח אבל יש לרבים רשות ליכנס לשם ברשות הרבים ופתח
לרשות היחיד אפילו הוא של רבים פטור רבי יוסי בר יהודה מחייב עד שיעשה לו מחיצה
גבוהה עשרה טפחים או עד שירחיק מן הכותל ארבעה טפחים שיהלך אדם או עד שימסור לרבים
חפר ופתח ומסר לרבים פטור וכן היה נחוניא פותח וחופר שיחים עושה חופר ופותח ומוסר
לרבים וכשבא דבר לפני חכמים אמרו עשה זה כהלכה חפר כראוי וכסה כראוי עשה לה חוליא
גבוהה עשרה טפחים מסרו לחולה ולזקן שיש בהן דעת פטור חפר שלא כראוי וכסה שלא כראוי
עשה לה חוליא פחותה מעשרה טפחים מסרו לחרש שוטה וקטן שאין בהן דעת חייב.</p>

<p><b>ו,ג</b>&nbsp; חפר ט' טפחים ובא אחר וחפר טפח האחרון
חייב ר' יהודה אומר אחר האחרון למיתה אחר הראשון להיזק חפר עשרה ובא אחר וסיידו
וכיידו האחרון חייב.&nbsp; אחד חפר עשרה ואחד חפר עשרים וא' חפר מאה וא' חפר מאתים
כולן חייבין.&nbsp; בור של שנים אחד מכסה ואחד מגלה המגלה חייב כסהו ונתגלה כשהוא
עומד ורואהו ולא כסהו הרי זה חייב כסהו והלך לו ואע&quot;פ שנתגלה לאחר מכן פטור
חפר ה' טפחים ובא אחר וחפר ה' האחרון חייב כמה שעורו להזיק כל שהוא ולמיתה עשרה
טפחים סומכוס אומר לעומק שלשה טפחים לארכו ולרחבו ארבעה ר' אלעזר אומר כמלואו של
נופל נפל לפניו מקול הכרייה חייב לאחריו מקול הכרייה פטור בבור ובשיח בין מלפניו
ובין מלאחריו חייב.</p>

<p><b>ו,ד</b>&nbsp; נפל לתוכו חרש שוטה וקטן שור סומא
המהלך בלילה חייב בן או בת עבד או אמה פטור נפל לתוכו שור וכליו ונתקרעו חייב על
הבהמה ופטור על הכלים שנאמר (שמות כא) ומכרו את השור החי וגו' יצאו כלים שאין להם
אונאה יצא אדם שאין הימנו אונאה במותו למה זה דומה למניח אבנו וצלוחיתו ברשות
הרבים ובא אחד והוזק בהן חייב על נזקי אדם ופטור על נזקי צלוחית אם הושם את
הצלוחית ונשברה אף הוא חייב על צלוחיתו בור שבאמצע הדרך הרי זה של עולי בבל עד
שתודע לך שהיא של אנשי אותה העיר שברחבה ושבכרמלית הרי היא של אנשי אותה העיר עד
שתודע לך שהיא של עולי בבל שבאמצע השדה הרי היא של בעל השדה עד שתודע לך שהיא של
אנשי אותה העיר הנהרות והמעיינות שמושכין הרי הן של כל אדם.</p>

<p><b>ו,ה</b>&nbsp; המבעית את חבירו פטור מדיני אדם ודינו
מסור לשמים צוח באזנו וחרשו פטור אחזו באזנו וחרשו חייב המבעית בהמת חבירו פטור
מדיני אדם ודינו מסור לשמים הלעיטה חלדות הרדופני וסם המות וצואת תרנגולים פטור
מדיני אדם ודינו מסור לשמים העושה מלאכה במי חטאת ובפרת חטאת של חבירו פטור מדיני
אדם ודינו מסור לשמים שליח ב&quot;ד שהכה ברשות ב&quot;ד והזיק פטור מדיני אדם
ודינו מסור לשמים.</p>

<p><b>ו,ו</b>&nbsp; רופא אומן שריפא ברשות ב&quot;ד והזיק
פטור מדיני אדם ודינו מסור לשמים המחתך את העובר במעי אמו ברשות ב&quot;ד והזיק
פטור מדיני אדם ודינו מסור לשמים.</p>

<p><b>ו,ז</b>&nbsp; אחד שור וחמור ואחד שאר בהמה חיה ועוף
לנזקין מועד משלם נזק שלם ותם משלם חצי נזק אחד שור וחמור ואחד שאר בהמה חיה ועוף
להרבעה ולכלאים ר&quot;ע אומר כל אחד ואחד יתרבה במקומו ר' יוסי אומר משום רבי
ישמעאל בדברות הראשונות הוא אומר (שמות כ) אתה ובנך ובתך ושורך וחמורך וכל בהמתך
שור וחמור בכלל היו ולמה יצאו להקיש עליהן מה שור וחמור האמורים לענין שבת עשה שאר
בהמה חיה ועוף כשור וחמור אף שור וחמור האמורים לענין כל דבר שאר בהמה חיה ועוף
כשור וחמור.</p>

<p><b>ו,ח</b>&nbsp; נעל כראוי קשר כראוי עשה לה מחיצה
גבוהה עשרה טפחים מסרה לחולה ולזקן שיש בהן דעת פטור נעל שלא כראוי עשה לה מחיצה
פחותה מעשרה טפחים מסרה לחרש שוטה וקטן שאין בהן דעת איזה הוא שלא כראוי כל שאין
יכול לעמוד ברוח מצויה רועה שמסר צאנו לרועה אחר ראשון חייב ושני פטור המוסר צאנו
לרועה אפי' חגר אפי' חולה אפילו לפניו כשלש מאות צאן פטור מסרו לחרש שוטה וקטן
חייב לעבד ולאשה פטור ומשלמין לאחר זמן כיצד עושין להם ב&quot;ד כותבין עליהן שטרי
חוב נתגרשה אשה ונשתחרר העבד חייבין לשלם.</p>

<p><b>ו,ט</b>&nbsp; החותך יבלת של חבירו ועומד לחתכה לא
יאמר לו תן לי מה שחבלת בי אלא נותן כל בשתו הקוצץ נטיעותיו של חבירו ועתיד לקצוץ
לא יאמר לו תן לי מה שחבלת בי אלא נותן לו כל נזקו.</p>

<p><b>ו,י</b>&nbsp; אין שמין בית קב מפני שמשביחו ולא בית
כור מפני שפוגם אלא שמין בית סאה פחותה באותה שדה כמה היתה יפה כמה היא יפה רבי
שמעון בן יהודה אמר משום רבי שמעון במה דברים אמורים בזמן יחורי תאנים או שקטפה
לולבי גפנים אבל אם אכלה פגים או בוסר רואין אותן כאלו הן פירות גמורין רבי יהודה
אומר משום רבי עקיבה אכלה פירות נטועות שמין להם נטועות נטיעות עצמן שמין &lt;לו&gt;
להן בית סאה רבי שמעון בן יהודה אומר משום רבי עקיבה תבואה שהביאה שליש הרי היא
כנטיעות.</p>

<p><b>ו,יא</b>&nbsp; ניבה וניבתו הרוח אם יש בשלו כדי
ללבות הרי זה חייב ואם לאו הרי זה פטור ר&quot;ש אומר (שמות כב) שלם ישלם המבעיר
את הבערה הכל לפי הדליקה המדליק בתוך שלו כמה תעבור הדליקה רבי אלעזר בן עזריה
אומר עשר אמה דרך רשות הרבים בשעת הרוח שלשים אמה ר' יהודה אומר שלשים אמה ובשעת
הרוח חמשים אמה רבי עקיבה אומר חמשים אמה ובשעת הרוח שלש מאות אמה מעשה בערב שקפץ
האור ביתר משלש מאות אמה והזיק מעשה שעברה הדליקה את הירדן שהיתה קשה במה דברים
אמורים בזמן שקפצה אבל אם היתה מסכסכת והולכת או שהיו עצים מצויין לה אפילו עד מיל
הרי זה חייב עברה נהר או גדר או שלולית שהן רחבין שמנה אמות פטור.</p>

<p><b>ו,יב</b>&nbsp; המדליק את הגדיש והיו בו כלים רבי
יהודה אומר ישלם כל מה שהיה בתוכו וחכמים אומרים אין משלם אלא גדיש של חטים או
גדיש של שעורין רואין את מקום הכלים כאילו מלא תבואה ומודה רבי יהודה לחכמים
במשאיל מקום לחבירו להגדיש והטמין כלים שאין משלם אלא גדיש גדיש של חטים וגדיש של
שעורין ורואין את מקום הכלים כאילו מלא תבואה השאילו לגדוש בו חטין וגדש שעורין
שעורין וגדש חטין אין משלם אלא שעורין היה גדיש חטין ומחופה בשעורין שעורין ומחופה
בחטים אין משלם אלא שעורין.</p>

<p><b>ו,יג</b>&nbsp; היה אדם ישן בתוכו ודלק אפילו שוגג
פטור מפני שנדון בנפשו נכנס לחנות של נגר שלא ברשות ויצאת לו בקעת וטפחה לו בפניו
פטור ואם נכנס ברשות בעל החנות חייב נכנס לחנותו של נפח שלא ברשותו ויצאו ניצוצות
והזיקוהו פטור ואם נכנס ברשות בעל החנות חייב פועל שנכנס לחצר בעל הבית שלא ברשות
אע&quot;פ שיש לו רשות ליכנס ולהגבות את שכרו נגחו שורו של בעל הבית או שנשכו כלבו
של בעל הבית פטור ואם אמר לו היכנס בעל הבית חייב גמל שטעון פשתן ועובר ברשות
הרבים ונכנס בפשתנו לתוך החנות ודלקה בנרו של חנוני והדליק את הבירה מן האגף ולחוץ
חנוני חייב רבי יהודה אומר אם היתה לפניו אצטווה והדליק פטור וחכמים אומרים
אע&quot;פ שהיתה לפניו אצטווה והדליק חייב וכן היה רבי יהודה אומר בנר חנוכה פטור
מפני שהניח ברשות וחכמים אומרים בין זה ובין זה חייב כגון אלו מסככין על פתחי
חניותיהן ברשות הרבים בחג אע&quot;פ שיש להן רשות ובא אחר והוזק בהן ה&quot;ז
חייב.</p>

<p><b>ו,יד</b>&nbsp; חומר בשור שאין בבור ובבור שאין בשור
שהשור חייב בכופר וחייב בשלשים של עבד נגמר דינו אסור בהנאה ודרכו לילך ולהזיק מה
שאין כן בבור חומר בבור שהבור מועד לעולם מה שאין כן בשור חומר בשור שאין באש ובאש
שאין בשור שהשור חייב בכופרין וחייב בשלשים של עבד ונגמר דינו אסור בהנאה ואם מסרו
לחרש שוטה וקטן חייב מה שאין כן באש חומר באש שהאש מועדת לעולם מה שאין כן בשור
חומר בבור שאין באש ובאש שאין בבור חומר בבור שהבור מסרו לחרש שוטה וקטן חייב מה
שאין כן באש חומר באש שהאש דרכה לילך ולהזיק ומועדת לאכול דבר הראוי לה ודבר שאין
ראוי לה מה שאין כן בבור.</p>
<p>&nbsp;</p>

<h2>מסכת בבא קמא פרק ז</h2>

<p><b>ז,א</b>&nbsp; הגנב משלם תשלומי כפל ואם טבח ומכר משלם
תשלומי ארבעה וחמשה הגזלנים בין כך ובין כך אין משלמין אלא קרן שאלו תלמידיו את
רבן יוחנן בן זכאי וכי מה ראתה תורה להחמיר בגנב יותר מבגזלן אמר להם גזלן השוה
עבד לקונו וגנב חלק כבוד לעבד יותר על כבוד קונו כביכול עשה גנב את [עין] העליונה
שאינה רואה ואת האוזן שאינה שומעת שנאמר (ישעיהו כט) הוי המעמיקים מה' לסתיר וגו'
(תהילים צד) ויאמרו לא יראה וגו' (יחזקאל ט) כי אמרו אין ה' רואה אותנו עזב ה' את
הארץ ר&quot;מ אומר משלו משל משם רבן גמליאל למה&quot;ד לשנים שעשו משתה בעיר אחת
אחד קרא את בני העיר ואת המלך לא קרא ואחד לא קרא לא המלך ולא את בני העיר איזה
מהן עונשו מרובה זה שקרא את בני העיר ואת המלך לא קרא עונשו מרובה יתר מן השני אמר
רבי עקיבה מפני מה אמרו טבח ומכר משלם תשלומי ארבעה וחמשה מפני שנשתרש בחטא.</p>

<p><b>ז,ב</b>&nbsp; חמשה דברים היה רבן יוחנן בן זכאי
אומר כמין חומר מפני מה גלו ישראל לבבל יתר מכל הארצות כולן מפני שבית אברהם אביהם
היה משם משלו משל למה הדבר דומה לאשה שקלקלה על בעלה להיכן משלחה לבית אביה בלוחות
הראשונות הוא אומר (שמות לב) והלוחות מעשה אלהים המה וגו' ובשניות מעשה משה (שם)
והמכתב מכתב אלהים משלו משל למה הדבר דומה למלך בשר ודם שקדש את האשה הוא מביא את
הלבלר ואת הקולמוס ואת הדיו ואת השטר ואת העדים קלקלה היא מביאה את הכלרייה שיתן
לה המלך כתב הכר יד שלו הרי הוא אומר (ויקרא ד) אשר נשיא יחטא אשרי הדור שהנשיא
שלו מביא חטאת על שגגתו (שמות כא) ורצע אדוניו את אזנו במרצע וכי מה נשתנה אוזן
יתר לרצוע מכל איבריו לפי ששמעה מהר סיני (ויקרא כה) כי לי בני ישראל עבדים עבדי
הם ופרק ממנו עול שמים והמליך עליו עול ב&quot;ו לפיכך אמר הכתוב תבוא אוזן ותרצע
שלא שמרה את מה ששמעה ד&quot;א הוא לא רצה להשתעבד לקוניו יבא וישתעבד לבנותיו
ואומר (דברים כז) מזבח אבנים לא תניף עליהן ברזל וכי מה ראה הכתוב לפסול את הברזל
יתר מכל מיני מתכות מפני שהחרב נעשה ממנו והחרב סימן פורענות והמזבח סימן כפרה
מעבירים דבר שסימן פורענות מדבר שסימן כפרה והלא דברים קל וחומר ומה אבנים שאינן
לא רואות ולא שומעות ולא מדברות על שמטילות כפרה בין ישראל לאביהם שבשמים אמר
הכתוב לא תניף עליהן ברזל בני תורה שהן כפרה לעולם על אחת כמה וכמה שלא ליגע בהן
אחד מכל המזיקין כולן הרי הוא אומר (שם) אבנים שלימות תבנה את מזבח ה' אלהיך אבנים
שמטילות שלום והלא דברים ק&quot;ו ומה אבנים שאינן לא רואות ולא שומעות ולא מדברות
על שמטילות שלום בין ישראל לאביהן שבשמים אמר המקום יהיו שלימים לפני בני תורה שהן
שלום בעולם על אחת כמה וכמה שיהיו שלימים לפני המקום.</p>

<p><b>ז,ג</b>&nbsp; שבעה גנבין הן הראשון שבכולן גונב דעת
הבריות והמסרב בחבירו לאורחו ואין בלבו לקרותו והמרבה לו בתקרובות ויודע בו שאינו
מקבל והמפתח לו חביות שמכורות לחנוני והמעול במדות והמשקר במשקלות והמערב הנורה
בתלתן ואת החומץ בשמן אע&quot;פ שאמרו אין השמן מקבל דלים לפיכך מושחין בו את
המלכים ולא עוד אלא שמעלין עליו שאילו היה יכול לגנוב דעת העליונה היה גונב שכל
הגונב דעת הבריות נקרא גנב שנא' (שמואל&nbsp;ב טו) ויגנב אבשלום את לב אנשי ישראל
מי גדול גונב או נגנב הוי אומר נגנב שיודע שנגנב ושותק וכן מצינו כשהיו ישראל
עומדין לפני הר סיני בקשו לגנוב דעת העליונה שנאמר (שמות כד) כל אשר דבר ה' נעשה
ונשמע כביכול נגנב הוא להם תלמוד לומר (דברים ה) מי יתן והיה לבבם זה להם ליראה
אותי וגו' א&quot;ת שאין הכל גלוי לפניו והלא כבר נאמר (תהילים עח) ויפתוהו בפיהם
ובלשונם יכזבו לו ולבם לא נכון עמו ולא נאמנו בבריתו אעפ&quot;כ (שם) והוא רחום
יכפר עון וגו' ואומר (משלי כו) כסף סיגים מצופה על חרש שפתים חלקים ולב רע.&nbsp;
רבי מאיר אומר בוא וראה כמה חביבה מלאכה לפני מי שאמר והיה העולם שור מפני שבטלו
ממלאכתו משלם חמשה שה מפני שאין לו מלאכה משלם ארבעה רבן יוחנן בן זכאי אומר בוא
וראה כמה חס המקום על כבוד הבריות שור מפני שמהלך ברגליו משלם חמשה שה מפני שטוענו
משלם ארבעה למעלה מהן גנב את האסורין בהנייה שפטור מלשלם.&nbsp; את השטרות ואת
הקרקעות ואת ההקדשות אין משלם אלא קרן את הבהמה ואת העופות ואת הכסות ואת הפירות
ואת הכלים משלם תשלומי כפל אע&quot;פ שאסור בהנאה יש לו היתר לאחר זמן.&nbsp; הגונב
את השור טבחו ומכרו משלם חמשה שה משלם ארבעה שנא' (שמות כא) חמשה בקר ישלם תחת
השור למעלה מהן הגונב את בן חורין שנידון עליו בנפשו רבי שמעון אומר הרי הוא אומר
(משלי כט) חולק עם גנב שונא נפשו וגו' משלו משל למה הדבר דומה לאחד שטוען ויצא מבית
חבירו מצאו אחד ואמר לו מה זה פלוני אמר לו טול חלקך ואל תגיד לאחר זמן מצאו בעל
גניבה אמר לו משביע אני עליך אם לא ראית אדם שטען כלים ויצא מתוך ביתי אמר לו שבועה
שאיני יודע מה אתה סח על זה נאמר חולק עם גנב שונא נפשו אלה ישמע ולא יגיד אבל
המתגנב מאחר חבר והולך ושונה פרקו אע&quot;פ שנקרא גנב זוכה לעצמו שנא' (משלי ו)
לא יבוזו לגנב כי יגנוב וגו'.&nbsp; סוף שמתמנה פרנס על הצבור ומזכה את הרבים
וזוכה לעצמו ומשלם על מה שבידו שנאמר (שם) ונמצא ישלם וגו' ואין שבעתים אלא דברי
תורה שנאמר (תהילים יב) אמרות ה' אמרות טהורות וגו'.</p>

<p><b>ז,ד</b>&nbsp; גנב ונתן לאחר וטבח גנב ונתן לאחר
ומכר גנב ונתן לאחר והחליף גנב והקדיש גנב ונתן במתנה גנב ונתן בהקפה גנב ופרע את
חובו גנב ושלח סבלונות לבית חמיו משלם תשלומי ארבעה וחמשה.&nbsp; הגונב את הקיטעת
ואת החיגרת ואת הסומא הגונב של שותפין משלם תשלומי כפל ותשלומי ארבעה וחמשה.&nbsp;
השותפין שגנבו משלמין תשלומי כפל ופטורים מתשלומי שלשה.</p>

<p><b>ז,ה</b>&nbsp; הגונב טרפה ומכרה משלם תשלומי ארבעה וחמשה
כלאים ומכרו משלם תשלומי ארבעה וחמשה דברי רבי מאיר וחכ&quot;א אין משלם אלא
תשלומי כפל בלבד.&nbsp; רבי אליעזר אומר הכלאים מן הרחל ומן הגדי משלם תשלומי
ארבעה וחמשה.&nbsp; מן הכוי משלם תשלומי כפל ופטור מתשלומי שלשה.&nbsp; הגונב פרה
מעוברת וטבחה משלם תשלומי ארבעה וחמשה מעוברת וילדה ואח&quot;כ טבח את עוברה משלם
תשלומי כפל ופטור מתשלומי שלשה &lt;הגונב פרה מעוברת וילדה ואח&quot;כ טבחה שמינה
והכחישה משלם תשלומי כפל ופטור מתשלומי ג'&gt; הגונב פרה מעוברת וילדה ואח&quot;כ
טבחה שמינה והכחישה משלם תשלומי כפל כשעת הגניבה ותשלומי ד' וה' כשעת טביחה ומכירה
כחושה והשמינה משלם תשלומי כפל כשעת גניבה ותשלומי ד' וה' כשעת טביחה ומכירה.&nbsp;
הגונב פרה וטבחה ומכרה שור הנסקל וטבחו עגלה ערופה וטבחה והטובח לעבודה זרה משלם
תשלומי ארבעה וחמשה דברי רבי מאיר וחכמים אומרים עד שתהא זביחה מותרת באכילה ר'
נחוניא בן הקנה אומר יום הכפורים הרי הוא כשבת לתשלומין.</p>

<p><b>ז,ו</b>&nbsp; מכרה חוץ מרגלה חוץ מקרנה וחוץ מגיזתה
משלם תשלומי ארבעה וחמשה רבי שמעון בן אלעזר אומר חוץ מידה וחוץ מרגלה משלם תשלומי
כפל חוץ מקרנה וחוץ מגיזתה משלם תשלומי ארבעה וחמשה ר' אומר חוץ מדבר שהנשמה תלויה
בו משלם תשלומי ארבעה וחמשה חוץ מדבר שאין הנשמה תלויה בו משלם תשלומי כפל ואין
משלם תשלומי ארבעה וחמשה.</p>

<p><b>ז,ז</b>&nbsp; גנב ברשות וטבח ומכר אם הגביה ונתן
לפדיון בנו הרי זה חייב ואם לאו פטור נתן לפדיון בנו לבעל חובו ולאשה בכתובתה לא
עשה כלום הגביה ונתנו לפדיון בנו ולבעל חובו ולאשה בכתובתה מה שעשה עשוי.&nbsp;
היה עומד ברשות הרבים וטבח ומכר אין משלם אלא קרן.</p>

<p><b>ז,ח</b>&nbsp; הגונב תרומה ומעשר שני משלם תשלומי
כפל את השטרות ואת הקרקעות ואת ההקדשות אחד קדשי קדשים ואחד קדשים קלים אין משלם
אלא קרן רבי יוסי הגלילי אומר קדשים קלים כהדיוט ושאר כל הקדשים אין משלם אלא
קרן.&nbsp; בן עזאי אומר בכור כהדיוט ושאר כל הקדשים אין משלם אלא קרן.&nbsp; אבא
יוסי בן דוסאי אמר משם רבי יוסי בן הגלילי שלמים כהדיוט ושאר כל הקדשים אין משלם
אלא קרן.</p>

<p><b>ז,ט</b>&nbsp; שנים מעידין בו שגנב ושנים מעידין בו
שטבח ומכר נמצאו זוממין על טביחה ומכירה הוא משלם תשלומי כפל והן משלמין תשלומי
שלשה נמצאו זוממין על הגניבה הוא פטור והן משלמין תשלומי כפל נמצאו זוממין על זה
ועל זה חייבין ועל זה נאמר (דברים יט) ועשיתם לו כאשר זמם לעשות לאחיו.&nbsp; שנים
מעידין בו שגנב והן מעידין בו שטבח ומכר נמצאו זוממין על הטביחה הוא משלם תשלומי
כפל והן משלמין תשלומי שלשה אמר רבי יוסי בד&quot;א בזמן שהן שתי עדיות אבל אינם
אלא עדות אחת עדות שבטלה מקצתה בטלה כולה נמצאו זוממים על טביחה ומכירה הוא פטור
והן משלמין תשלומי כפל נמצאו זוממין על זה ועל זה חייבין על זה ועל זה נאמר ועשיתם
לו כאשר זמם לעשות לאחיו.&nbsp; תן לי שורי ואמר אין לי אלא מעות תן לי מעות ואמר
אין לי אלא בהמה תן לי ג' ד' שורים ואמר אין לי אלא אחד אם היה יפה כדמי כולן שמין
לו.</p>
<p>&nbsp;</p>

<h2>מסכת בבא קמא פרק ח</h2>

<p><b>ח,א</b>&nbsp; הגונב נפש מאחיו מבני ישראל אחד גונב
איש ואשה וגר ועבד משוחרר אחד איש ואשה וגר ועבד משוחרר שגנבו הרי אלו חייבין.&nbsp;
מכר בין לאביו בין לאחיו בין לאחד מן הקרובים חייב גנבו ולא מכרו או שמכרו ועומד
בשוק פטור הגונב את העבדים פטור שנים מעידין בו שגנב ושנים מעידין בו שמכר נמצאו
זוממין על גניבה פטור והן פטורין נמצאו זוממין על מכירה הוא פטור והן פטורין על זה
ועל זה נאמר (דברים יט) ועשיתם לו כאשר זמם לעשות לאחיו.</p>

<p><b>ח,ב</b>&nbsp; היכן שורי שגנבת אמר לו אתה מכרתו לי
אתה נתתו לי במתנה אביך מכרו לי אביך נתנו לי במתנה והעדים מעידין בו שגנב וטבח
ומכר משלם תשלומי ד' וה'.&nbsp; הודה עד שלא באו עדים אין משלם אלא קרן משבאו עדים
משלם תשלומי ד' וה'.&nbsp; היכן שורי שגנבת ואמר לו תועה מצאתיו וטבחתיו והעדים
מעידים בו שגנב וטבח מאליו בא אצלי וטבחתיו והעדים מעידין בו שגנב וטבח ומכר בשוק
היה עומד וטבחתיו והעדים מעידין בו שגנב וטבח ומכר משלם תשלומי ד' וה' הודה בין
משבאו עדים ובין עד שלא באו עדים אין משלם אלא קרן.&nbsp; היכן שור שהפקדתי אצלך
ואמר לו איני יודע מה אתה סח או שאמר לו שאבד והעדים מעידים בו שאכלו אין משלם אלא
קרן הודה בין משבאו עדים ובין עד שלא באו עדים אין משלם אלא קרן.&nbsp; היכן שורי
שגנבת ואמר לו אתה מכרתו לי אתה נתתו לי במתנה אביך מכר לי אביך נתנו לי במתנה
משביעך אני ואמר אמן והעדים מעידין בו שגנב וטבחו ומכרו משלם תשלומי ד' וה' הודה
לאחר שבועה או עד שלא באו עדים משלם קרן וחומש ואשם.&nbsp; משבאו עדים משלם תשלומי
ד' וה' ואשם.</p>

<p><b>ח,ג</b>&nbsp; היכן שורי שגנבת ואמר תועה מצאתיו
וטבחתיו משביעך ואמר אמן והעדים מעידים שגנב מאליו בא אצלי וטבחתיו בשוק היה עומד
וטבחתיו משביעך אני ואמר אמן והעדים מעידים בו שגנב משלם תשלומי כפל ואשם הודה
לאחר שבועה אם עד שלא באו עדים הודה משלם קרן וחומש ואשם ואם משבאו עדים הודה משלם
תשלומי כפל ואשם.&nbsp; היכן שורי שהפקדתי אצלך אמר איני יודע מה אתה סח או שאמר
לו אבד משביעך אני ואמר אמן והעדים מעידים בו שאכלו אין משלם אלא קרן הודה לאחר
שבועה בין משבאו עדים ובין עד שלא באו עדים משלם קרן וחומש ואשם אמר לו נגנב
משביעך אני ואמר אמן והעדים מעידים בו שגנבו משלם תשלומי כפל הודה לאחר שבועה עד
שלא באו עדים משלם קרן וחומש ואשם אם משבאו עדים משלם תשלומי כפל ואשם וחומשו עולה
לו מתוך כפלו דברי רבי יעקב וחכמים אומרים כל המשלם את הקרן משלם חומש ואשם וכל
שאין משלם את הקרן אין משלם חומש ואשם ואין משלם תשלומי כפל ותשלומי ד' וה' מוסיף
חומש ואשם זה אינו בא מכח בעלים אלא מכח שבועה.</p>

<p><b>ח,ד</b>&nbsp; אין פורשין נשבין ליונין אלא אם כן
היה רחוק מן הישוב שלשים ריס במה דברים אמורים במדבר אבל בישוב אפי' מאה מיל הרי
זה אסור אין מגדלין תרנגולין בירושלים מפני הקדשים ואם יש להן גנה או אשפה הרי זה
מותר אע&quot;פ שאמרו אין מגדלין בהמה דקה בארץ ישראל אבל מגדלין בכור בעל מום ל'
יום ואם היה תם אפי' י' שנים ה&quot;ז מותר ומה אני מקיים (דברים כב) לא תראה את
שור אחיך או שיו נדחים וגו' במדברות שביהודה במדברות שבספר נימאייק מפני מה אמרו
אין מגדלין בהמה דקה בא&quot;י מפני שמביאין בהמה דקה מחו&quot;ל ואין מביאין בהמה
גסה מחו&quot;ל לארץ אע&quot;פ שאמרו אין מגדלין בהמה דקה בא&quot;י אבל מגדלין
אותה קודם לרגל שלשים יום קודם למשתה בנו שלשים יום ולא שתהא יוצאה ורועה בשוק אלא
שתהא קשורה לכרעי המטה שאלו את ר&quot;ג מהו לגדל בהמה דקה בא&quot;י אמר להן מקיימין
את העגונה שלשים יום והטבח לוקח ומוכר ובלבד שלא ישייר את האחרונה שבהן יתר משלשים
יום כל האשכלות שעמדו להן לישראל משמת משה ועד שעמד יוסי בן יועזר איש צרידה ויוסף
בן יוחנן איש ירושלים א&quot;א ליתן בהן דופי משמת יוסי בן יועזר איש צרידה ויוסף בן
יוחנן איש ירושלים ועד שמת יהודה בן בבא שהיו כל מעשיו לשם שמים אלא שגדל בהמה דקה
כך היה פעם אחת חלה נכנס רופא אצלו א&quot;ל אין לך רפואה אלא בחלב רותח לקח לו עז
וקשרה בכרעי המטה והיה יונק ממנה חלב רותח שהיה גונח פעם אחת בקשו חכמים ליכנס
אצלו אמרו היאך נכנס אצלו שלסטים עמו בבית וכשמת דקדקו חכמים במעשיו ולא מצאו בו
עון אלא זה בלבד אף הוא אמר בשעת מיתה יודע אני שאין בידי עון אלא זה בלבד שעברתי
על דברי חבירי אמר רבי ישמעאל שזורי מבעלי בתים היו בית אבא ומפני מה חרב מפני
שדנו דיני ממונות באחד ושגדלו בהמה דקה אעפ&quot;כ חורש היה לנו סמוך לעיר ושדה
מפסקת בינו לעיר שבהמה נכנסת ויוצא דרך עליה רועה שעשה תשובה אין מחייבין אותו
למכור כולן כאחד אלא מוכר והולך על יד על יד נפלו לו חזירים וכלבים בירושה אין
מחייבין אותו למכור אותן כולן כאחד אלא מוכר והולך על יד על יד נדר ליקח לו בית
וליקח לו שדה אין מחייבין אותו ליקח לו מיד אלא עד שימצא את ההגון לו.&nbsp; מעשה
באשה אחת שהיצר לה בנה ואמרה קונם כל מי שישלח אלי איני מחזרתו וידעו בה שני בני
אדם שאינן הגונין קפצו עליה ובא מעשה לפני חכמים ואמרו לא נתכוונה זו אלא עד שתמצא
את ההגון לה.</p>

<p><b>ח,ה</b>&nbsp; כשם שאין מגדלין בהמה דקה כך אין
מגדלין חיה דקה ר' שמעון בן אלעזר אומר מגדלין כלבים כופרים וחולדות הסניאין
וחתולין והקופות דברים המנקין את הבית אע&quot;פ שאמרו אין מגדלין כלבים ביישוב
אבל מגדלין בעיירות הסמוכות לספר בימים קושרים אותן בשלשלאות של ברזל ומתירין אותן
בלילות ר' אליעזר אומר המגדל כלבים כמגדל חזירין.</p>

<p><b>ח,ו</b>&nbsp; צד אדם יוני שובך מתוך שלו אימתי בזמן
שהושיבן כתקנתן לא הושיבן כתקנתן אסור בהן ומותר בגדוליהן אבל צדין חיה ועוף מכל
מקום ואין נמנעין בראשונה שהיו שבטים כתקנן אמרו אין אדם פורש חרמו ומעמיד ספינתו
בתוך של חביריו אבל צדין בחכים ובמכמורים בכל מקום ואין נמנעין ובלבד שלא יפרוש את
הקלע ויעמיד את הספינה.&nbsp; אין השבטים צדין דגים מימה של טבריה מפני שהוא של
נפתלי ולא עוד אלא שנותנין לו מלא חבל של חרם לדרומו של ים שנאמר (דברים לג) ים
ודרום ירשה דברי ר' יוסי הגלילי רבי עקיבה אומר ים זה ימה של סוכני דרום זה ימה של
טבריא ירשה זה ים הגדול ר' שמעון בן אלעזר אומר תלושין שבמדבר הרי הן של כל השבטים
ומחוברין הרי הן של אותו השבט וכן היה ר&quot;ש בן אלעזר אומר אין לך כל שבט ושבט
שלא היה נוטל בהר ובשפלה ובנגב וכן לפניהם החתי והאמורי והכנעני והפריזי והחוי
והיבוסי ירדן שבארץ ישראל שנאמר (יהושוע יג) הירדן וגבול ואומר (במדבר לד) ומעבר לירדן
ירחו קדמה מזרחה ירדן שבירחו דברי ר&quot;י ר&quot;ש בן יוחאי אומר הרי הוא אומר
(במדבר לה) כי אתם עוברים את הירדן ארצה כנען כיון שאתם עוברים את הירדן הרי אתם
בארץ כנען רבי אלעזר ברבי יוסי אומר תחומי ארץ ישראל שבכתובין נידונין כארץ ישראל.</p>
<p>&nbsp;</p>

<h2>מסכת בבא קמא פרק ט</h2>

<p><b>ט,א</b>&nbsp; השור והבור והמבעה וההבער שומר חנם
והשואל נושא שכר והשוכר נזק צער ורפוי ושבת ובשת חבל בו חמשה נותן לו חמשה אינו
אלא ארבעה נותן לו ארבעה אינו אלא ג' נותן לו ג' אינו אלא שנים נותן לו שנים אינו
אלא אחד נותן לו אחד בנזק כיצד הכהו וקטע ידו וקטע רגלו אין רואין אותו כאילו עושה
סלע ביום וכאילו עושה &lt;סלע&gt; מנה ביום אלא רואין אותן כאילו חגר שומר קישואין
וא&quot;ת לקתה מדת הדין מדת הדין לא לקתה שכבר נותן לו דמי ידו ודמי רגלו אבל
הכהו וצמתה ידו הכהו וצמתה רגלו רואין אותו כאילו עושה סלע ביום נותן לו סלע ביום
מנה נותנין לו מנה ביום ונותנין לו כל נזקו ובכלן שמין ונותנין לו מיד לפיכך אם
מתנונה והולך אפי' ה' שנים אין לו אלא מה שאמדוהו הבריא נותן לו מה שאמדוהו עד כמה
נותן לו עד כדי שיבריא בן עזאי אומר נותן לו זכה מזון עלו בו צמחים מחמת המכה
ונסתרה המכה חייב לרפאותו וחייב ליתן לו דמי שבתו שלא מחמת המכה או שעבר על דברי
הרופא פטור ר&quot;י אומר אפי' עלו בו צמחים מחמת המכה ונסתרה המכה חייב לרפאותו
ופטור מליתן שבתו וחכ&quot;א כל שחייב לרפאותו חייב ליתן לו שבתו וכל שפטור
מלרפאותו פטור מליתן לו שבתו.</p>

<p><b>ט,ב</b>&nbsp; המכה את חברו ואמדוהו למיתה אומדין
אותו לחיים לחיים אין אומדין אותו למיתה אמדוהו למיתה חייב מיתה ופטור מן הממון
אמדוהו לממון חייב ממון ופטור מן המיתה אמדוהו למיתה והיקל ממה שהיו אומדים אותו
לממון שנייה מאימתי נותן לו משעה שהכהו אמדוהו לחיים ומת משלם נזק צער ריפוי ושבת
ובשת ליורשין אמדוהו למיתה והיקל ממה שהיה הכביד ואח&quot;כ מת אומדים אותו אם
מחמת מכה ראשונה מת הרי זה חייב ואם לאו הרי זה פטור ר' נחמיה אומר אפילו מת מחמת
מכה ראשונה פטור ועוד זו דרש ר' נחמיה (שמות כא) אם יקום והתהלך בחוץ על משענתו
ונקה המכה וכי עלתה על לב שיהא זה מהלך בשוק וזה נהרג על ידו אלא אפי' מת מחמת מכה
ראשונה פטור.</p>

<p><b>ט,ג</b>&nbsp; החובל בבנו ובתו גדולים חייב בכל
בעבדו ושפחתו העברים של אחרים מוציאין מידו ושל בתו נותנין לה מיד ושל בנו עושה לו
בהן סגולה מיד בבניו ובנותיו קטנים של עצמו פטור מן הכל החובל בבתו קטנה נזקה שלה
והשאר הרי זה פטור חבלו בה אחרים נזקה שלה והשאר עושה לה בהן סגולה ואם מתה אביה
יורשה.&nbsp; החובל בבנו גדול חייב בכל בעבדו ושפחתו הכנענים חייב בכל ופטור מן
השבת מפני ששבתו שלו חבל יתר מן הראוי להן הרי זה חייב האב המכה את בנו והרב הרודה
את תלמידו וכולן שהכו ושהזיקו הרי אלו פטורין חבלו יתר מן הראוי להן הרי אלו
חייבין שליח ב&quot;ד שהכה ברשות ב&quot;ד והזיק פטור אבל חבל יתר מן הראוי לו הרי
זה חייב רופא אומן שריפא ברשות ב&quot;ד והזיק פטור חבל יתר מן הראוי לו הרי זה
חייב.</p>

<p><b>ט,ד</b>&nbsp; המבייש את חבירו ערום ה&quot;ז חייב
ואינו דומה מביישו ערום למביישו לבוש ביישו במרחץ ה&quot;ז חייב ואינו דומה מביישו
במרחץ למביישו בשוק ואינו דומה המתבייש מן היקר למתבייש מן הפגום ואינו דומה גדול
המתבייש לקטן המתבייש החובל בחרש שוטה וקטן חייב בארבעה דברים ופטור מן הבושת מפני
שאין להן בושת רבי אומר חרש יש לו בושת קטן אין לו בושת.&nbsp; החובל שוטה פעמים יש
לו בושת ופעמים אין לו בושת סומא רבי יהודה אומר אין לו בושת וחכמים אומרים יש לו
בושת.</p>

<p><b>ט,ה</b>&nbsp; החובל באשתו בין שחבל בה הוא בין
שחבלו בה אחרים מוציאין מידו וילקח בהן קרקעות והוא אוכל פירות ר' יהודה בן בתירה
אומר בושת שבסתר לה שני חלקים ולו אחד בושת שבגלוי לו שני חלקים ולה אחד שלו
נותנין לו מיד ושלה ילקח בהן קרקע והוא אוכל פירות החובל בחייבי גליות ב&quot;ד
חייב בכל בחייבי מיתות ב&quot;ד עד שלא נגמר דינו חייב משנגמר דינו פטור.&nbsp;
היוצא ליהרג וחבל באחרים חייב חבלו בו אחרים פטורין ר' שמעון בן אלעזר אומר אף הוא
שחבל באחרים פטור שאין מחזירין אותו לאמידת ב&quot;ד מעתה הרודף אחר חבירו להרגו
ונהפך הנרדף וחבל בו או שחבלו בו אחרים פטורין שנא' (במדבר לה) ולא תקחו כופר לנפש
רוצח הרגו והרג את בהמתו כאחד וקטע את ידו כאחד הרגו וסימא את עינו כאחד פטור שנא'
(שמות כא) ולא יהיה אסון ענוש יענש הא אם יש אסון אין נענש אבל הרג את בהמתו
ואח&quot;כ הרגו קיטע את ידו ואח&quot;כ הרגו סימא את עינו ואח&quot;כ הרגו חייב שנא'
(שמות כב) דמים לו שלם ישלם.&nbsp; זה הכלל כל שחלה עליו מיתה ותשלומין כאחד פטור מיתה
ואח&quot;כ תשלומין תשלומין ואח&quot;כ מיתה הרי זה חייב.</p>

<p><b>ט,ו</b>&nbsp; החובל באביו ואמו ועשה בהן חבורה אפי'
שוגג פטור מפני שנדון בנפשו הרובע והנרבע אפי' שוגג פטור מפני שנדון בגופו.&nbsp;
הדליק גדיש של חבירו ביום הכפורים אפי' שוגג פטור מפני שנדון בנפשו.&nbsp; הגונב
כיסו של חבירו והוציאו בשבת הרי זה חייב שכבר נתחייב בגניבת הכיס עד שלא תבא שבת
אם היה מגרר בו ויוצא פטור העושה מום במוקדשין אין משלם אלא חצי נזק.</p>

<p><b>ט,ז</b>&nbsp; הכה את האשה ויצאו ילדיה משלם נזק צער
רפוי שבת ובשת לאשה וולדות לבעל שנא' (שמות כא) ונגפו אשה הרה מה תלמוד לומר הרה
ולדות לבעל הריון.&nbsp; נתגרשה מזה ונשאת לזה נתגרשה מזה ונשאת לזה נתגרשה מזה
ונשאת ולדות לבעל הריון היתה מעוברת מגר ועבד משוחרר ולדות של גר ועבד משוחרר
לפיכך אם מת הרי זה זכה.</p>

<p><b>ט,ח</b>&nbsp; החובל בעבדו ושפחתו העברים בינו לבינן
הרי אלו נשבעין ונוטלין.&nbsp; החובל בעבדו ושפחתו הכנענים בינו לבינן פטור מפני
שהוא קנס המכה את עבדו מכרו לאחר ומת פטור שנאמר (שמות כא) והכהו ומת תחת ידו עד
שתהא מכתו ומיתתו ברשותו עבד שחבל בעצמו יוצא לחירות ונותן לרבו האשה שחבלה בבעלה
אין מפסדת כתובתה כלום וכשם שאי אפשר לה למכור כתובתה והיא תחתיו כך אין מפסדת
כתובתה והיא תחתיו.</p>

<p><b>ט,ט</b>&nbsp; עבד שאמר לרבו הפלת את שיני וסמית את
עיני תן לי דמי עיני הרב אומר סמיתי את עיניך והפלתי את שינך טול דמי שינך עבד
נשבע ונוטל המוכר את עבדו בין מתכוין לו ובין שאין מתכוין לו יצא בן חורין היה
רשב&quot;ג אומר במתכוין יוצא בן חורין ובשאין מתכוין לא יצא בן חורין.&nbsp; רבו
רופא ואמר לו רפא את עיני זו וסימאה שיני זו ועקרה שיחק בו ויצא בן חורין
רשב&quot;ג אומר לא יצא בן חורין וכולן אם אמר לאחר לעשות לו כן לא יצא בן
חורין.&nbsp; הכהו נגד עינו ואינו רואה נגד אזנו ואינו שומע לא יצא בן חורין שנאמר
והכהו עד שיעשה בו מעשה על עינו ואינו רואה על אזנו ואינו שומע יצא בן חורין.&nbsp;
הכהו על מוחו וירדו מים וחפו את עיניו ויצאו בנות מלך וסימא את עיניו יצא בן
חורין.&nbsp; הכהו על עינו וכהתה על שינו ונדדה אם היה משתמש בהן לא יצא בן חורין
ואם לאו יצא בן חורין.&nbsp; היתה עינו כהה וסימאה שינו נדודה ועקרה אם היה יכול
לישתמש בהן לשעבר יצא בן חורין אם לאו לא יצא בן חורין.</p>

<p><b>ט,י</b>&nbsp; החובל בחבירו ומת יתנו היורשין מת
הנחבל יתן ליורשיו.&nbsp; הנחבל בין שיש שם טענה ובין שאין שם טענה הרי זה נשבע
ונוטל רבי יהודה היה קורא אותה הכחכח וכל זמן שהן חוככין זה את זה הרי אלו נשבעין
ונוטלין.&nbsp; היה נשוך מקום שאין יכול לישוך את עצמו נוטל שלא בשבועה לאחר זמן
זה אומר חבלת וזה אומר לא חבלתי הרי זו כאחת מכל הטענות.</p>

<p><b>ט,יא</b>&nbsp; החובל בחבירו אע&quot;פ שלא בקש
החובל מן הנחבל הנחבל צריך שיבקש עליו רחמים שנא' (בראשית כ) ויתפלל אברהם אל
האלהים וכן אתה מוצא בריעי איוב שנא' (איוב מב) ועתה קחו לכם שבעה פרים ושבעה
אילים מה הוא אומר (שם) וה' שב את שבות איוב בהתפללו בעד רעהו וגו' ר' יהודה אומר
משם ר&quot;ג הרי הוא אומר (דברים יג) ונתן לך רחמים ורחמך והרבך וגו' זה סימן יהא
בידך כל זמן שאתה רחמן הרחמן מרחם עליך.&nbsp; הכהו באחר ידו בנייר ובפנקס בעורות
שאין עבודין בטמוס של שטרות שבידו נותן ד' מאות זוז ולא מפני שמכה של צער אלא מפני
שמכה של בזיון שנא' (תהילים ג) קומה ה' הושיעני אלהי כי הכית את כל אויבי וגו'
(מיכה ד) בשבט על הלחי וגו' (ישעיהו נ) גוי נתתי למכים וגו' וכשם שחייב על נזקי
חבירו כן הוא חייב על נזקי עצמו הרק וטש בפניו כנגד חבירו ותלש בשערו מקרע את
כסותו משבר את כליו מפזר את מעותיו בחמתו פטור מדיני אדם ודינו מסור לשמים שנא'
(בראשית ט) ואך את דמכם לנפשותיכם מיד נפשותיכם אדרוש רבי שמעון בן אלעזר אומר משם
רבי חלפאי בן אגרא שאמר משם ר' יוחנן בן נורי מתלש בשערו מקרע את כסותו משבר את
כליו מפזר את מעותיו בחמתו יהא בעיניך כעובד ע&quot;ז שאילו אמר לו יצרו לך ועבוד
עבודת כוכבים היה עובד שכך היא עבודתו של יצר הרע.&nbsp; האומר סמא את עיני שהזקתני
קטע את ידי שהזקתני פטור אנסוהו עובדי כוכבים ונטלו ממונו בפניו פטור נטל ונתן להן
ה&quot;ז חייב.</p>
<p>&nbsp;</p>

<h2>מסכת בבא קמא פרק י</h2>

<p><b>י,א</b>&nbsp; הגוזל את הפרה ועברה אצלו ושינתה
ושילשה אפי' ארבעה וחמשה פעמים וכן הגוזל את הרחל ונטענה אצלו וגזזה אפי' ארבעה
וחמשה פעמים עז וחלבה אפי' ד' וה' פעמים משלם כשעת הגזלה רבי שמעון אומר רואין
אותן כאילו הן שומות אצל אחרים גזל צמר ולבנו טווי ולבנו פשתן ונקהו אבנים ושיפן
משלם כשעת הגזלה רבי שמעון בן אלעזר אומר כל דבר שהשביח הגזלן יד הגוזל על העליונה
רצה משלם כשעת הגזילה רצה אומר לו הרי שלך לפניך.</p>

<p><b>י,ב</b>&nbsp; גזל עבדים והזקינו אילנות והזקינו
פירות והרקיבו בית ונתנגע מטבע ונפסל יין ונתגלה יין ונתנסך תרומה ונטמאת חמץ ועבר
עליו הפסח בהמה ונעבדה בה עברה אומר לו הרי שלך לפניך.&nbsp; עבדים והזקינו ומכרן
אילנות והזקינו וקצצן פירות והרקיבו ומכרן בית ונתנגע ונתצו מטבע ונישוף יין
ונתגלה ושפכו יין ונתנסך ושפכו תרומה ונטמאת ושרפה חמץ ועבר עליו הפסח ושרפו בהמה
ונעבדה בה עבירה ונסקלה משלם כשעת הגזילה זה הכלל כל גזילה שהיא בעינה ולא שינה
אותה מברייתה אומר לו הרי שלך לפניך ואם שינה אותה מברייתה משלם כשעת הגזילה והגנב
לעולם משלם כשעת הגניבה הגוזל את המריש ובנאו בבירה בית שמאי אומרים יקעקע את
הבירה ויטול את המריש ובית הלל אומרים מחשב כל מה שהיה שוה ונותן לבעליו מפני
תקנות השבין.</p>

<p><b>י,ג</b>&nbsp; היורד לחורבתו של חבירו ובנאה שלא
ברשות וכשהוא יוצא אמר תן לי עצי ואבני אין שומעין לו רבן שמעון בן גמליאל אומר
בית שמאי אומרים הרשות בידו ובית הלל אומרים אין שומעין לו.&nbsp; היורד לחורבתו
של חברו ובנאה שלא ברשות שמין לו וידו על התחתונה.&nbsp; היורד ברשות שמין לו וידו
על העליונה כיצד ידו על העליונה אם השבח יתר על הוצאה נותן לו את השבח ואם הוצאה
יתרה על השבח נותן לו את ההוצאה.</p>

<p><b>י,ד</b>&nbsp; נגר שקבע מסמר בשידה בתיבה ובמגדל
ונשבר חייב לשלם מפני שהוא כנושא שכר נתן לחרש לעשות לו כסא ועשה לו ספסל ספסל
ועשה לו כסא יד הבעלים על העליונה דברי רבי יהודה ר&quot;מ אומר נותן לו דמי עציו
מודה ר&quot;מ לר' יהודה שאם נותן לחרש לעשות לו כסא נאה ועשה לו כעור ספסל נאה
ועשה לו כעור שיד הבעלים על העליונה.&nbsp; והמוליך חטין לטחון ולא לתתן ועשאן
מורסן וסובין קמח לנחתום ועשאו פת נפולין בשר לטבח והקדיחו חייב לשלם מפני שהוא
כנושא שכר רשב&quot;ג אומר נותן לו דמי בושתו ובושת אורחיו.&nbsp; המוסר בהמתו
לטבח ונבלה אומן פטור הדיוט חייב ונושא שכר בין זה ובין זה חייב.&nbsp; המראה דינר
לשולחני ונמצא רע חייב לשלם מפני שהוא כנושא שכר.</p>

<p><b>י,ה</b>&nbsp; הגוזל את חבירו שוה פרוטה ונשבע לו
יוליכנו אחריו אפי' למדי לא יתן לו לבנו ולא לשלוחו אבל נותן הוא לשליח ב&quot;ד
ואם מת מחזיר ליורשיו ר' שמעון בן אלעזר אומר בשליח ב&quot;ד שעשה נגזל ולא שליח
ב&quot;ד שעשה גוזל לפיכך אם שלח הלה ונטלה הרי זה זכה אמר רבי אלעזר ברבי צדוק
בד&quot;א בזמן שהיתה הקרן מרובה על הוצאה אבל אם היתה הוצאה מרובה על הקרן הרי זה
משלם קרן וחומש בב&quot;ד ומביא אשם על השבועה.</p>

<p><b>
י,ו</b>&nbsp; פרוטה בקרן מעכב חצי פרוטה אין מעכב
חומש כולו אין מעכב מי שזקף החומש הרי הוא כחומש לכל דבר.&nbsp; הגוזל את חבירו
ונשבע לו הרי זה משלם קרן וחומש ומביא אשם מת הנגזל משלם הגוזל ליורשי הנגזל קרן
וחומש ומביא אשם מת הגוזל יורשי הגוזל משלמין לנגזל קרן ופטורין מן החומש ומן
האשם.&nbsp; מתו הגוזל והנגזל יורשי הגוזל משלמין ליורשי הנגזל קרן ופטורין מן
החומש ומן האשם.</p>

<p><b>י,ז</b>&nbsp; ראה גזילתו של חבירו בתוך ביתו ואבדתו
של חבירו בתוך ביתו ואמר איני יודע ונעלמו ממנו בשעה שנשבע פטור שנאמר (ויקרא ה)
ונשבע על שקר וגו'.&nbsp; אמר לבניו גזילה זו של פלוני היא אבידה זו של פלוני היא
בזמן שנשבעין על דעת אביהן חייבין על דעת עצמן פטורין.</p>

<p><b>י,ח</b>&nbsp; הגוזל את הרבים חייב להחזיר לרבים
חומר גזל הרבים מגזל היחיד שהגוזל את היחיד יכול לפייסו ולהחזיר לו גזילו הגוזל את
הרבים אין יכול לפייסן ולהחזיר להן גזילן.&nbsp; הגוזל את הנכרי חייב להחזיר לנכרי
חמור גזל הנכרי מגזל ישראל מפני חילול השם.&nbsp; הגוזל את הנכרי ונשבע לו ומת
אינו מתכפר לו מפני חילול השם.</p>

<p><b>י,ט</b>&nbsp; דרש רבי יוסי הגלילי בגוזל את הגר והיה
עולה לירושלים ומעותיו ואשמו בידו ומצאו וזקפו עליו במלוה הביא את אשמו ואח&quot;כ
מת הגר יצא לא הספיק להביא את אשמו עד שמת הגר הרי זה צריך להביא אשם והמעות זכה
בהן וחכמים אומרים לא עשה כלום עד שיתנם לו ויחזור ליטלם ממנו.&nbsp; דרש ר' עקיבה
כשבא מזפרן בגזל את הגר ונשבע לו והיה עולה לירושלים ומעותיו ואשמו בידו ומת בדרך
הכסף ינתן לבניו ואשם ירעה עד שיסתאב וימכר ויפלו דמיו לנדבה שנא' (במדבר ה) מלבד
איל הכפורים אשר יכפר בו עליו מי שצריך כפרה יצא זה שאין צריך כפרה נתן את הכסף
לאנשי משמר ומת אין היורשין יכולין להוציא מידם שנא' (שם) איש אשר יתן לכהן לו
יהיה נתן הכסף ליהויריב ואשם לידעיה יחזיר הכסף אחר האשם דברי רבי יהודה
וחכ&quot;א אשם אחר הכסף אמר רבי אם כדברי רבי יהודה יקריבו בני יהויריב את האשם
לא נתכפר לו אלא אם כן קיים אשם יחזיר הכסף מבני ידעיה אצל בני יהויריב ויקריבו
בני יהויריב את האשם ויתכפר לו עבר משמרו של יהויריב יחזיר האשם מבני יהויריב אצל
בני ידעיה ויקריבו בני ידעיה את האשם ויתכפר לו הביא אשמו ולא הביא גזלו לא יהא
ממרס בדמו עד שיביא גזילו אלא תעובר צורתו ויצא לבית השריפה הביא אשמו ולא הביא
מעילתו לא יהא ממרס בדמו עד שיביא מעילתו אלא תעובר צורתו ויצא לבית השריפה.&nbsp;
מצורע שהביא חטאתו קודם לאשמו לא יהא ממרס בדמו עד שיביא אשמו אלא תעובר צורתו
ותצא לבית השריפה.</p>

<p><b>י,י</b>&nbsp; גזל והחליף גזל והקדיש גזל ונתן במתנה
גזל ונתן בהקפה גזל ופרע את חובו גזל ושלח סבלונות לבית חמיו הרי זה חייב והמקבל
ממנו הרי זה פטור.&nbsp; הגוזל ומאכיל לבנו ובתו הקטנים לעבדו ושפחתו הכנענים
פטורין מלשלם הניח להן אביהן דבר שיש בו אחריות חייבין לשלם לבנו ובתו הגדולים
לעבדו ושפחתו העברים חייבין לשלם ואם אמרו גדולים אין אנו יודעים מה חשבון עשה
עמכם אבא פטורין מלשלם.</p>

<p><b>י,יא</b>&nbsp; אין פורטין לא מתיבת המוכסין ולא
מכיס של גביין ואין נוטלים מהן צדקה אבל פורט הוא לו דינר ומחזיר לו את השאר
נתחלפו לו כלים בבית האומן אינו רשאי להשתמש בהן וילך הלה ויבקש את כליו.&nbsp;
בבית האבל ובבית המשתה רשאי להשתמש בהם וילך הלה מיד ויבקש את כליו.</p>

<p><b>י,יב</b>&nbsp; גנב שנטל מזה ונתן לזה מה שנטל נטל
ומה שנתן נתן שטף נהר עצים ואבנים וקורות מזה ונתן לזה אם נתייאשו הבעלים הרי אלו
שלהם אם היו הבעלים מרדפין אחריהן או שהיו במקום אחר הרי אלו של בעלים.</p>

<p><b>י,יג</b>&nbsp; שפך זה את יינו והציל דבשו של חבירו
נותן לו שכרו דמי השב אבדה ואם אמר לו ע&quot;מ שאטול דמי שלי מתוך שלך חייב ליתן
לו.&nbsp; פרק זה את עציו והציל פשתנו נותן לו שכרו דמי השב אבדו ואם אמר ע&quot;מ
שאטול דמי שלי מתוך שלך חייב ליתן לו רבי יוחנן בן ברוקה אומר תנאי ב&quot;ד הוא
שיהא זה שופך את יינו ומציל דבשו של חבירו ונוטל דמי יינו מתוך דבשו של חבירו ושיהא
זה מפרק עצו ומציל פשתנו של חבירו ונוטל דמי עצו מתוך פשתנו של חבירו.&nbsp;
מאימתי זוכה אדם בנחיל של דבורים משתכנס לקרפיפו הרי שירד נחילו לתוך גנתו של
חבירו ושל בעל הגינה מניחו להכנס שלא לשבר את ירקו הרי זה יורד על כורחו ומציל
נחילו ואם הזיק משלם מה שהזיק רבי ישמעאל בר' יוחנן בן ברוקה אומר תנאי ב&quot;ד
הוא שיהא זה קוצץ את הסוכה ומציל נחילו ונוטל דמים שע&quot;מ כן הנחיל לישראל את
הארץ.&nbsp; שנים שהיו באין במדבר ביד זה חבית של מים וביד זה חבית של דבש נסדקה
חבית של מים תנאי ב&quot;ד הוא שיהיה זה שופך את דבשו ומציל מימיו של חבירו וכשיגיע
ליישוב נותן לו דמי דבשו שהמים מחיה במדבר ואין הדבש מחיה במדבר.&nbsp; פועל ועני
שעלו באילן ושברו את הסוכה אם עלו במקום שדרך בני אדם רגילין לעלות בו פטורין ואם
לאו חייבין.&nbsp; הגוזל את השדה ונטלה אנס יאמר לו הרי שלך לפניך.</p>

<p><b>י,יד</b>&nbsp; הגוזל את חבירו או שלוה הימנו או
שהפקיד לו ביישוב לא יחזיר לו במדבר אבל מחזיר לו בשיירה.&nbsp; והאבדה חוזרת
לבעלים בכל מקום.&nbsp; מי שבא בדרך והיה בידו מעות וראה אנס בא כנגדו ואמר לו בא
טול את אלו שאני חייב לך אם קיבל עליו פטור ואם לאו חייב.&nbsp; משכן לו בית משכן
לו שדה וראה דליקה ממשמשת ובאה בתוך שלו אמר לו בוא והציל את שאני חייב לך אם קיבל
עליו פטור ואם לאו חייב.</p>

<p><b>י,טו</b>&nbsp; הגונב טלה מן הדיר והחזירו ואחר כך
נגנב כל הדיר כולו אם הודיעו בו לבעלים פטור ואם לאו חייב.&nbsp; הגונב חבית מן
המרתף והחזירה למרתף ואח&quot;כ נגנב כל המרתף כולו אם הודיעו בו לבעלים פטור ואם
לאו חייב הטה את החבית ונטל ממנה רביעית ונשברה אינו משלם אלא רביעית הגביהה ונטל
ממנה רביעית ונשברה או שהחמיצה משלם את הכל הגונב סלע מן הכיס והחזירה לכיס
ואח&quot;כ נגנב כל הכיס כולו אם הודיע בה לבעלים פטור ואם לאו חייב אמר רבי יהודה
בד&quot;א בזמן שהחזירה לצרורתה אבל נטלה מן הכיס והחזירה לצרור מצרור והחזירה
לכיס הרי זה חייב.&nbsp; הגונב כיסו של חבירו והחזירו לו כשהוא ישן וניער והרי כיס
בידו אם מכיר את שלו פטור ואם לאו חייב.&nbsp; הגונב סלע מחבירו בלא יודע והבליעה
לו בחשבון יצא.&nbsp; לא תגנבו ע&quot;מ למיקט לא תגנבו על מנת לשלם תשלומי כפל ותשלומי
ד' וה'.</p>

<p><b>י,טז</b>&nbsp; בן בג בג אומר לא יגנוב אדם את שלו
מבית אחרים שמא יראה כגנב וכן היה בן בג בג אומר לא יגנוב אדם את שלו מבית הגנב
שמא אף הוא יראה כגנב אלא משבר את שניו ומוציא את טליתו מידו.&nbsp; גנבים שנכנסו
במחתרת ועשו תשובה כולן חייבין להחזיר עשה אחד מהן תשובה אין חייב לשלם אלא על
חלקו בלבד.&nbsp; אם היה מוציא ונותן לפניהם חייב לשלם על הכל.&nbsp; טול דמי פרתך
טול דמי טליתך אין שומעין לו באמת נגנבו או אבדו נותן לו דמיהן.</p>
<p>&nbsp;</p>

<h2>מסכת בבא קמא פרק יא</h2>

<p><b>יא,א</b>&nbsp; אין מקבלין פקדונות לא מן הנשים ולא
מן העבדים ולא מן הקטנים קבלו מן האשה יחזיר לאשה מתה יחזיר לבעלה קבל מן העבד
יחזיר לעבד מת יחזיר לרבו קבל מן הקטן עושה לו בהן סגולה מת יחזיר לאביו וכולן אם
אמרו בשעת מיתה ינתן לפלוני שהן שלו יעשה מפורש כפירושו הבן שנושא ונותן משל אביו
וכן העבד שנושא ונותן משל רבו הרי הן של אב הרי הן של רבו אם אמרו בשעת מיתה ינתנו
לפלוני שהן שלו יעשה מפורש כפירושו.</p>

<p><b>יא,ב</b>&nbsp; האומר תנו מאתים דינר לבית הכנסת תנו
ספר תורה לבית הכנסת ינתנו לבית הכנסת הרגיל בו ואם היו שנים והיה רגיל בשתיהן
ינתנו לשתיהן האומר תנו מאתים דינר לעניים ינתנו לעניי אותה העיר ר' אחא אומר
לעניי כל ישראל האומר תנו שדה פלונית לעניים לקט שכחה ופאה לעניי אותה העיר לעניי
עיר פלונית לקט שכחה ופאה לעניי עיר אחרת הבן שהיה אוכל משל אביו ובן שהיה אוכל
משל רבו קוצץ ונותן פרוסה לבנו ולבתו ולעבדו של אוהבו ואינו חושש משום גזלו של בעל
הבית שכך נהגו.</p>

<p><b>יא,ג</b>&nbsp; לוקחין מן הנשים כלי צמר ביהודה ואין
לוקחין פירות יינות שמנים וסלתות לא מן הנשים לא מן העבדים ולא מן הקטנים אבא שאול
אומר לוקחין מן האשה בחמשה דינרין כדי שתקח בהן כפה לראשה גבאי צדקה נוטלין מהן
דבר מועט בצדקה אבל לא דבר מרובה.</p>

<p><b>יא,ד</b>&nbsp; אין לוקחין לא שמן במועט ולא זיתים
במועטין אבל לוקחין מהן שמן במדה וזיתים במדה רבן שמעון בן גמליאל אומר לוקחין מן
הנשים זיתים בגליל העליון שפעמים שאדם בוש להיות יושב על פתח חנותו ונותן לאשתו
ומוכרה.&nbsp; הבן שמוכר בשוק וכן העבד שמוכר בשוק מותר ליקח מהן וכולן שאמרו
להטמין אסור.&nbsp; שומר פירות יושב ומוכר וסלו לפניו יושב ושוקל ותורטני לפניו
מותר ליקח מהן וכולן שאמרו להטמין אסור אין לוקחין מן הרועין לא עזין ולא גיזין
ולא תלושין של צמר אבל לוקחין מהן תפורים שהתפורים שלהן ולוקחין מהן חלב וגבינה
במדבר אבל לא ביישוב.&nbsp; בכל מקום לוקחין מהן ד' וה' צאן ד' וה' גיזין אבל לא
שתי צאן ולא שתי גיזין רבי יהודה אומר לוקחין מהן בייתיות ואין לוקחין מהן מדבריות
כללו של דבר כל שגונב הרועה ואין בעל הבית יודע בו אסור ליקח ממנו וכל שאי אפשר לו
אלא אם כן בעל הבית יודע בו מותר ליקח אותו.&nbsp; אין שוכרין בהמה מן הרועין ולא
כלים מן בעלי אומניות אין שואלין בהמה מן הרועין ולא כלים מן בעלי אומניות הן עצמן
מותרין להשתמש בהן וכלים הנמכרים לשם חדשים אסור להשתמש בהן.</p>

<p><b>יא,ה</b>&nbsp; אין לוקחין מן הגרדי לא קוצין ולא
עירין ולא סנקאנין ולא שירי פקעיות אבל לוקחין ממנו בגד מנומר שתי טווי וארוג אין
לוקחין מן הצבע לא אותות ולא דוגמאות ולא תלושין של צמר אבל לוקחין הימנו צמר צבוע
טווי שתי וערב אין לוקחין מן הסורק מפני שאינן שלו מקום שנהגו להיות שלו הרי אלו
שלו בכל מקום לוקחין ממנו כר מלא מוכין וכסת מלאה מספחות ולוקחין מן הכובס מוכין
מפני שהן שלו ולא יסרק את הבגד לשתיו אלא לערבו.&nbsp; ולא יהא נותן בבגד יתר מג'
חוטין ושני חוטין העליונין הרי אלו שלו אם היה שחור על גבי לבן נוטל את הכל והן
שלו ישעיה איש טיראה היה נוהג בחסידות ונוטל את הכל אם עתיד להשוותו אפילו מותר
משויהו לארכו ואין משויהו לרחבו מה שחרש מוציא במעצד והנפסק במגרה הרי אלו של בעל
הבית מתחת המקדח ומתחת הרהיטני ונגרר במגירה הרי אלו שלו.&nbsp; הנותן עורות
לעבד.&nbsp; הקצוצין והתלושין הרי אלו של בעל הבית והיוצא עם שטף המים הרי אלו
שלו.&nbsp; החייט ששייר מן החוט פחות ממלא מחט ומטלית פחותה משלש על שלש והנותן
עורות לעבדן כולן אצל בעל הבית הרי אלו של בעל הבית.&nbsp; מסתתי אבנים מפסקי
גפנים מנקפי הגין מנכשי זרעים בזמן שבעל הבית מקפיד עליהן אסורים משום גזל אין בעל
הבית מקפיד עליהן מותרין משום גזל השוכר את הפועל לנקף עמו בהגין ולזמר עמו
במזמרות מקום שנהגו להיות שלו הרי אלו שלו של בעה&quot;ב הרי אלו של בעל הבית ואין
משנין ממנהג המדינה.</p>

<p>&nbsp;</p>
<hr>
<p>&nbsp;</p>

<h2><a name="baba_mts"></a>מסכת בבא מציעא פרק א</h2>

<p><b>א,א</b>&nbsp; שנים אוחזין בטלית זה נוטל עד מקום
שתפוס וזה נוטל עד מקום שתפוס במה דברים אמורים בזמן שהיו שניהם תופסין בה אבל אם
היתה בידו של אחד מהן המוציא מחבירו עליו הראיה זה אומר כולה שלי וזה אומר שליש
שלי האומר כולה שלי ישבע שאין לו בה פחות מה' חלקים והאומר שליש שלי ישבע שאין לו
בה פחות משתות כללו של דבר אין נשבע אלא על חצי טוענו בלבד.</p>

<p><b>א,ב</b>&nbsp; שנים שהיו מושכין את הגמל ומנהיגין את
החמור או שהיה אחד מושך ואחד מנהיג כמדה הזאת רבי יהודה אומר המושך את הגמל
והמנהיג את החמור הרי זה זכה.</p>

<p><b>א,ג</b>&nbsp; האומר יזכה לי ביתי במציאה שתפול
לתוכו היום לא אמר כלום יצא לו שם מציאה דבריו קיימין.</p>

<p><b>א,ד</b>&nbsp; מצא שטרי חוב שאין בהם אחריות נכסים
בזמן שלוה מודה יחזיר למלוה אם לא לא יחזיר לא לזה ולא לזה דר&quot;מ שהיה
ר&quot;מ אומר שטר שיש בו אחריות נכסים גובה מנכסים משועבדין ושאין בו אחריות
נכסים גובה מנכסים בני חורין וחכמים אומרים זה וזה לא יחזיר מפני שזה וזה גובה
מנכסים משועבדין.</p>

<p><b>א,ה</b>&nbsp; מצא גט אשה בזמן שהאיש מודה יחזיר
לאשה אם לאו לא יחזיר לא לזה ולא זה גט שחרור בזמן שהרב מודה יחזיר לעבד ואם לאו
לא יחזיר לא לזה ולא לזה אונקילוסיא בזמן שהלוה מודה יחזיר למלוה ואם לאו לא יחזיר
לא לזה ולא לזה דיתקאות ופתיקאות ומתנות בזמן שהנותן מודה יחזיר למקבל ואם לאו לא
יחזיר לא לזה ולא לזה.&nbsp; שטרי מקח וממכר שטרי אריסות וקבלנות בהמה הרי זה לא
יחזיר לא לזה ולא לזה.</p>

<p><b>א,ו</b>&nbsp; גזרי דין ופרוזבלין הרי זה יחזיר לפי
שכתובין על שמו בין שמצאן בשוק ובין שמצאן בין שטרותיו של אביו כללו של דבר אם יש
עמהן סמפונות יעשה מה שבסמפונות.&nbsp; הודאת בעל דין כמאה עדים אימתי בזמן שטענו
והודה אבל אם הודה מפי עצמו יכול לחזור בו שהפה שאסר הוא הפה שהתיר הודאת בעל דין
כמאה עדים והשליש נאמן משניהן זה אומר כך וזה אומר כך והשליש אומר כך השליש נאמן
אימתי בזמן שהשלישות יוצא מתחת ידו אין השלישות יוצא מת&quot;י הרי הוא כאחד מכל
אדם נאמן בעל המקח לומר לזה מכרתי את מקחי אימתי בזמן שהמקח יוצא מת&quot;י אין
המקח יוצא מת&quot;י הרי הוא כאחד מכל האדם נאמן הדיין לומר לזה זכיתי ולזה חייבתי
אימתי בזמן שהדין לפניו אבל אין הדין לפניו הרי הוא כאחד מכל האדם.</p>

<p><b>א,ז</b>&nbsp; וסמפון שיש עליו עדים מתקיים בחותמיו
ושאין עליו עדים ויוצא מתחת ידי שליש אחר חיתום שטרות כשר איזהו אחר חיתום שטרות
איך אני פלוני בן פלוני מקבל אני עלי כל מה שכתוב בשטר זה והעדים למטה כשר.</p>

<p><b>א,ח</b>&nbsp; איזו היא אגוד של שטר ג' קשורין זה
בזה איזהו תכריך של שטר כל שחוט או משיחה או דבר אחר כרוך עליו מבחוץ איזו חפיסה
זו חמת קטנה.&nbsp; שנים שהיו תפוסים בשטר זה אומר שלי הוא ואבד ממני וזה אומר
בידי הוא ופרעתיו לך יתקיים שטר בחותמיו דברי רבי ורשב&quot;ג אומר יחלוקו.</p>

<p><b>א,ט</b>&nbsp; שנים שנתעצמו זה בזה ואמר אחד מהן
לחבירו אם לא באתי מכן ועד יום פלוני יהא לך בידי כך וכך הגיע זמן ולא בא יתקיים
התנאי דברי ר' יוסי א&quot;ר יהודה היאך זוכה בדבר שלא בא לתוך ידו אלא ינתחנו
משכן לו בית משכן לו שדה ואמר לו אם לא נתתי לך מכן ועד יום פלוני אין לי בידך
כלום הגיע הזמן ולא נתן יתקיים התנאי דברי ר' יוסי אמר רבי יהודה היאך זכה זה בדבר
שאינו שלו אלא ינתחנו מודה רבי יוסי בשנים שהיו עוררין על הבית ועל השדה ואמר אחד
מהן אם לא באתי מכאן ועד יום פלוני אין לי בידך כלום הגיע זמן ולא בא באמת אמרו
שאבד את זכותו הנותן ערבון לחבירו על הבית ועל השדה ואמר לו אם לא נתתי לך מכן ועד
יום פלוני אין לי בידך כלום והלה כותב לו אם אחזור בך הריני כופל לך עירבונך והגיע
זמן ולא נתן יתקיים התנאי דברי ר' יוסי א&quot;ר יהודה היאך זוכה זה בדבר שאינו
שלו אלא נותן לו ערבון שלו אמר רשב&quot;ג במה דברים אמורים בזמן שאמר לו ערבוני
יקון אבל לקח הימנו בית או שדה בק' מנה אפילו לא נתן לו מהן אלא ג' מנה הרי השדה
קנויה לו ומחזיר לו את השאר אפילו לאחר ג' שנים הנותן ערבון לחברו על הבית ועל
השדה כל המשנה וכל החוזר בו ידו על התחתונה חזר בו המוכר יד הלוקח על העליונה רצה
ליטול רביע בקרקע נוטל רביע במעות נוטל והשאר גובה מן העדיות חזר בו לוקח יד מוכר
על העליונה רצה ליתן רביע בקרקע נותן רביע במעות נותן והשאר גובה מן הזיבורית.</p>

<p><b>א,י</b>&nbsp; המפקיד שטרות אצל חבירו אע&quot;פ
שאינן כתובין בשמו הרי זה יחזיר את שלו מת ינתן ליורשיו ואם אמר בשעת מיתה ינתנו
לפלוני שהן שלו יעשו מפורש כפירושו.&nbsp; המלוה את חבירו על המשכון ואמר לו אם לא
נתתי לך מכן עד יום פלוני אין לי בידך כלום הגיע זמן ולא נתן הגיעו משכון בין רע
בין יפה.&nbsp; לוה הימנו אלף דינר בשטר ופרע לו מהן שמנה מאות זוז הרי זה מקרע לו
שטרו הראשון וכותב לו שטר של מאתים זוז דברי ר&quot;מ וחכמים אומרים השטר במקומו
והלה כותב לו התקבלתי ממך שמנה מאות זוז מפני שמריע כחו בשני דברים שאינו כופה את
לבו לפרען לו ושאין יכול לגבות מנכסים משועבדין.&nbsp; שנים שלוו בשטר אחד ופרע
אחד מהן את שלו השטר במקומו והלה כותב לו התקבלתי את שלך.</p>
<p>&nbsp;</p>

<h2>מסכת בבא מציעא פרק ב</h2>

<p><b>ב,א</b>&nbsp; מודה רשב&quot;א בכלי אנפוריא
שמשתמשין בהן וחייב ואלו הן כלי אנפוריא בדי מחטין וצנוריון ומחרוזות של קרדומות
וכן היה ר&quot;ש בן אלעזר אומר כל אלו שאמרו הרי אלו שלו אימתי בזמן שמצאן אחד
אחד אבל אם מצאן שנים שנים חייב להכריז וכן היה רשב&quot;א אומר המציל מפי הארי
ומפי הזאב ומפי הדוב ומשלוליתו של ים ומשלוליתו של נהר המוצא באסרטיא ובפלטיא
גדולה [הרי אלו] שלו מפני שהבעלין מתייאשין מהן.</p>

<p><b>ב,ב</b>&nbsp; מצא חתיכות של בשר ומחרוזות של דגים
וחביות של יין ושל שמן ושל תבואה ושל גרוגרות ושל זיתים אין חייב להכריז כתוב בחרש
ונתון על פי חבית בנייר ונתון על פי עגול חייב להכריז.&nbsp; מצא כריכות ברשות
היחיד חייב להכריז ברשות הרבים אין חייב להכריז האלומות בין ברשות היחיד בין ברשות
הרבים חייב להכריז מצא פירות צבורין חייב להכריז מפוזרין אין חייב להכריז מקצתן
צבורין ומקצתן מפוזרין חייב להכריז מצא מעות עשויות מגדלות חייב להכריז מפוזרות
אין חייב להכריז מקצתן מגדלין ומקצתן אין מגדלין חייב להכריז וכמה הוא מגדל ג'
מטבעות זה על גבי זה.&nbsp; מצא כלי ולפניו פירות כיס ולפניו מעות חייב להכריז
מקצתן בכלי ומקצתן בארץ מקצתן בכיס ומקצתן בארץ חייב להכריז מצא דבר שיש בו סימן
בצד דבר שאין בו סימן חייב להכריז אם בא בעל סימן ונטל את שלו זכה זה בדבר שאין בו
סימן.</p>

<p><b>ב,ג</b>&nbsp; המוצא סלע ואמר לו חבירו סלע זו חדשה
היא נירונית היא של מלך פלוני היא לא אמר כלום שאין סימן למטבע ולא עוד אלא אפילו
שמו כתוב עליה לא אמר כלום אלא הרי היא של מוצאה מצא באשפה חייב להכריז שדרך האשפה
להטלטל.</p>

<p><b>ב,ד</b>&nbsp; מצא בגל או בכותל ישן הרי אלו שלו
שיכול לומר של אמוריין הן מצא בחור או בכותל חדש מחציו ולחוץ שלו מחציו ולפנים של בעל
הבית אם היה מפולש כולו לחוץ אף מה שחציו ולפנים שלו אם היה מפולש כולו לפנים אף
מה שחציו ולפנים שלו אם היה מפולש כולו לפנים אף מה שחציו ולחוץ של בעל הבית מצא
בין פצים לפצים מן האגוף ולחוץ שלו מן האגוף ולפנים של בעל הבית.</p>

<p><b>ב,ה</b>&nbsp; מצא בבית אם שרו בו אורחין לפניו הרי
אלו שלו ואם לאו הרי אלו של בעל הבית מצא בה בחנות עד מקום שדרך בני אדם רגילין
ליכנס הרי אלו שלו יתר על כן הרי אלו של בעל הבית הלוקח בהמה מחבירו ומצא עליה דבר
שיש בו שוה פרוטה חייב להכריז המוצא שוה פרוטה חייב להכריז פחות משוה פרוטה אין
חייב להכריז שנאמר שלמה מה שלמה מיוחדת דבר שיש בו שוה פרוטה חייב להכריז כך כל
דבר שיש בו שוה פרוטה חייב להכריז פחות משוה פרוטה אין חייב להכריז.</p>

<p><b>ב,ו</b>&nbsp; בראשונה כל הבא ונותן סימניה היה
נוטלה משרבו הרמאין התקינו שיהא זה נותן סימניה ומביא ראיה שאינו רמאי בראשונה היו
מכריזין עליה ג' רגלים ואחר הרגל האחרון ז' ימים ומשחרב בית המקדש התקינו שיהו
מכריזין עליה ל' יום ומן הסכנה ואילך התקינו שיהא מודיע לשכניו ולקרוביו ולמיודעיו
ולאנשי עירו ודיו.</p>

<p><b>ב,ז</b>&nbsp; המוצא מציאה אם יש בה כדי להחזיר
לבעלים בשוה פרוטה ולגבות שכרה ממנה מטפל ממנה ואם לאו מניחה במקומו איזו היא
אבידה מצא קרדום באסרטיא וטלית באסרטיא ופרה רועה בין הזרעים הרי זו אבדה טלית
מונחת בצד הגדר וחבית מונחת בין הגדר וחמור רועה בין עשבים אין זה אבדה מצאן ג'
ימים זה אחר זה הרי זו אבדה.</p>

<p><b>ב,ח</b>&nbsp; כל דבר שעושה ואוכל כגון פרה וחמור
יעשה ויאכל לא יעשה בה יותר ממה שהן אוכלין כל דבר שאין עושה ואוכל כגון אווזין
ותרנגולין מיטפל בהן ג' ימים בעגלין ובסייחין ל' יום יתר על כן מוכרן בב&quot;ד
מצא ספרים קורא בהן אחד לל' יום לא יקרא בהן את הפרשה וישנה ולא יקרא בהן את הפרשה
ויתרגם ולא יקראו ג' בכרך א' ולא יפתח בספר יותר מג' דפין סומכוס אומר בחדשים א'
לג' יום בישנים אחד לשנים עשר חדש כלי כסף משתמש בהן בצונן אבל לא בחמין מפני
שמשחירן כלי נחשת משתמש בהן בחמין אבל לא באור מפני שהוא משחקן מגריפות וקרדומות
משתמש בהן בדבר הרך אבל לא בדבר הקשה מגריפה גורף בה את הטיט מדיחה ומניחה במקומה
קרדומות מבקיע בו את העצים ובלבד שלא יבקע בו לא צנון ולא זית וכשם שאתה אומר
באבדה כך אתה אומר בפקדון.</p>

<p><b>ב,ט</b>&nbsp; המפקיד כסות אצל חבירו מנערה אחת לל'
יום שוטחה לצרכה אבל לא לכבודו אם היתה מרובה נוטל שכרו ממנה המוצא בהמת חבירו
חייב ליטפל בה עד מתי חייב ליטפל בה עד שיכניסה לרשותו הכניסה למקום שיראנה לא
יטפל בה נגנבה או אבדה חייב באחריותה לעולם חייב באחריותה עד שיכניסנה לרשותו
הכניסה לגינתו או לחורבתו ואבדה או נגנבה פטור.</p>

<p><b>ב,י</b>&nbsp; מצא חמור טעון חמץ או דברים האסורים
אין מחייבין אותו ליגע בהן זה הכלל כל העושה בתוך שלו הרי זה נזקק לו וכל שאינו
עושה בתוך שלו אין נזקק לו אם היה חמורו נפלן פורק עמו אפילו מאה פעמים רשאי להקל
את הפרסה ולגבות שכרו הימנו אין מחייבין אותו להיות עומד ומחזיר מפרק ומטעין שנאמר
(שמות כג) כי תפגע וכי תראה יכול שנים ושלשה מיל ת&quot;ל כי תפגע יכול אפילו בתוך
ד' אמות ת&quot;ל כי תראה שיערו חכמים אחד מז' ומחצה במיל וזה הוא ריס.</p>

<p><b>ב,יא</b>&nbsp; אוהב לטעון ושונא לפרוק מצוה לפרוק
עם השונא שלא לשכור את לבו שונא שאמרו שונא שבישראל לא שונא שבעובדי כוכבים ראה
חמורו של עובד כוכבים חייב ליטפל בו כדרך שמטפל בשל ישראל אם היה טעון יין נסך אין
רשאי ליגע בו ראה מים שהן שוטפין והולכין חייב לגדרן זה הכלל כל דבר שיש בו משום
חסרון כיס יש בו משום השב אבדה.</p>

<p><b>ב,יב</b>&nbsp; מצוה מן התורה לפרוק אבל לא לטעון
ר&quot;ש אומר אף לטעון שנאמר עמו עמו על גבי החמור דברי ר&quot;ש וחכ&quot;א עמו
אתה בשכר וכשם שמצוה על בהמת עצמו כך מצוה על בהמת חבירו.&nbsp; חבירו שטעה תופסו
בידו ומפסגו בשדות וכרמים עד שמגיע לעיר או לדרך וכשם שמצוה ע&quot;י חברו כך מצוה
ע&quot;י עצמו.&nbsp; הוא עצמו שטעה מפסג בשדות וכרמים עד שמגיע לדרך או לעיר
שע&quot;מ כן הנחיל יהושע לישראל את הארץ.</p>

<p><b>ב,יג</b>&nbsp; אבדת רבו ואבדת אביו אבדת רבו קודמת
לאבדת אביו ואם היה אביו שקול כרבו אבדת אביו קודמת לאבידת רבו ואיזהו רבו שלמדו
תורה ולא שלמדו אומנות ואי זה זה רבו שלמדו ופתח לו תחלה היה ר&quot;מ אומר רבו
שלמדו חכמה ולא רבו שלמדו מקרא ר' יהודה אומר כל שרוב תלמודו ממנו ר' יוסי אומר כל
שהאיר עיניו במשנתו אבדת אביו ואבדת אמו אבדת אביו קודמת לאבדת אמו אימתי בזמן
שהיא תחתיו אבל אינה תחתיו שניהם שוין אבדת האיש ואבדת האשה אבדת האיש קודמת לאבדת
האשה והעובדי כוכבים והרועים בהמה דקה ומגדליה לא מעלין ולא מורידין המומרים
לעבודת כוכבים והמסורת מורידין ולא מעלין.</p>
<p>&nbsp;</p>

<h2>מסכת בבא מציעא פרק ג</h2>

<p><b>ג,א</b>&nbsp; אין השואל רשאי להשאיל ולא השוכר רשאי
להשכיר ולא השואל רשאי להשכיר ולא השוכר רשאי להשאיל ולא זה שמפקידין אצלו רשאי
להפקידן אצל אחר אלא א&quot;כ נתן לו בעל הבית רשות השואל פרה מחבירו ונגנבה וקדם
השואל ושלם ואח&quot;כ נמצא הגנב משלם תשלומי כפל לשואל ותשלומי ד' וה'
לשני.&nbsp; השוכר פרה מחבירו ונגנבה או אבדה ואומר הריני משלם ואיני נשבע שלם
ואח&quot;כ נמצא הגנב משלם תשלומי כפל ד' וה' לשני המפקיד פרה אצל חבירו ונגנבה או
אבדה ואמר הלה הריני משלם לך בלא שבועה ואח&quot;כ נמצא הגנב משלם תשלומי כפל
לראשון ותשלומי ד' וה' לשני.</p>

<p><b>ג,ב</b>&nbsp; המוכר פרה לחבירו ונגנבה זה אומר
ברשותך נגנבה וזה אומר ברשותך נגנבה יחלוקו נמצא גנב זה אומר ברשותו נגנבה וזה
אומר ברשותו נגנבה יחלוקו האומר מנה אני חייב ואיני יודע אם לפלוני ואם לפלוני
נותן לזה מנה ולזה מנה שהודה מפי עצמו אמר לב' גזלתי את א' מכם מנה ואת אחד מכם
מאתים ואיני יודע איזה מכם נותן לזה מאתים ולזה מאתים ואם לאו היה לו לשתוק זה
אומר מאתים שלי וזה אומר מאתים שלי נותן לזה מנה ולזה מנה והשאר לא יתן להם עד
שיעשו ביניהן פשרה שנים שהפקידו אצל א' זה מנה וזה מאתים בשעת התביעה זה אומר
מאתים שלי וזה אומר מאתים שלי נותן לזה מנה ולזה מנה והשאר יהא מונח עד שיבא אליהו
אמר ר' יוסי א&quot;כ מה הפסיד הרמאי אלא הכל יהא מונח עד שיבא אליהו וכן שני כלים
א' גדול וא' קטן.</p>

<p><b>ג,ג</b>&nbsp; המפקיד פירות אצל חבירו אפילו הן
אבודין לא יגע בהן לפיכך בעל הבית עושה אותן תרומה ומעשרות על מקום אחר רשב&quot;ג
אומר באבודין ימכור בפני ב&quot;ד מפני שהוא כמשיב אבדה לבעלים.&nbsp; המפקיד
פירות אצל חבירו והרקיבו יין והחמיץ שמן והבאיש אפילו הן אבודין לא יגע בהן דברי
ר' מאיר וחכמים אומרים עושה אותן דמים בב&quot;ד.&nbsp; מוכרן לאחרים ואין מוכרן
לעצמו כיוצא בו גבאי צדקה שלא מצאו עניים לחלק להן את הפת מוכרין לאחרים ואין
מוכרין לעצמן גבאי צדקה פורטין לאחרים ואין פורטין לעצמן.</p>

<p><b>ג,ד</b>&nbsp; המפקיד פירות אצל חבירו הרי זה יוציא
לו חסרונות במה דברים אמורים בזמן שעירבם עם פירותיו אבל אם היו מונחין בפני עצמן
יאמר לו הרי שלך לפניך א' מערב וא' קורא שם מעשר שני במתיקה מגירה ושאר מיני
קטניות ולא נתנו להן חכמים שיעור אמר בן עזאי הוחזק כחו של ר&quot;ע שנתן שיעור
לאלו ולא נתן שיעור לאלו אמר ריב&quot;נ מה איכפת להן לעכברין אוכלין בין מהרבה
בין מקימעא אין יוציא לו חסרונות אלא לכור בלבד אמר ר' יהודה במה דברים אמורים
בזמן שמדד לו מתוך ביתו אבל מדד לו מתוך גרנו אין יוציא לו חסרונות מפני שהן
מותירות א&quot;ל לא מפני שהן מתפזרות אלא מפני שהן אובדות וכן היה ר' יהודה אומר
לא אמרו שמרים ודבר אחר אלא בשמן בלבד שפעמים שאדם לוקח מחבירו שמן מזוקק בלא
פקטין.</p>

<p><b>ג,ה</b>&nbsp; שאל ר' יוסי לחכמים הרי שהפריש עשר
כורין למאה ומדד את המעשר ופחת מהן מה הוא אמרו לו כשם שפחת מעשר כך פחתו חולין
ואע&quot;פ שלא פחתו חולין מותר מדד את החולין והותירו מהו אמרו לו כשם שהותירו
החולין כך הותירו המעשר ואע&quot;פ שלא הותיר מעשר מותר יש לו חולין ומעשר שני
ומבקש למוכרן איזה מהן מוכר תחלה אמרו לו מוכר את החולין ואח&quot;כ מוכר מעשר
שני.</p>

<p><b>ג,ו</b>&nbsp; השולח יד בפקדון בית שמאי אומרין ילקה
בחסר וביתר כיצד הפקיד לו משתים ועמדו מארבע מארבע ועמדו משתים נותן לו משתים.</p>

<p><b>ג,ז</b>&nbsp; הזהב קונה את הכסף כיצד נתן לו דינר
זהב בכ&quot;ה כסף ה&quot;ז קנה כל מקום שהוא אבל אם נתן לו כ&quot;ה כסף בדינר
זהב הרי זה לא קנה עד שעה שימשוך.&nbsp; הנחשת קונה את הכסף כיצד נתן לו ל' דינר
בדינר כסף הרי זה קנה כל מקום שהוא אבל אם נתן לו דינר של כסף בשלשים איסר הרי זה
לא קנה עד שימשוך.&nbsp; אסימון קונה את המטבע כללו של דבר כל שנקנה קונה.&nbsp;
טלית קונה דינרי זהב ר&quot;ש אומר אף כשאמרו טלית קונה דינרי זהב בכל מקום כך
הלכה אבל אמרו מי שפרע מאנשי דור המבול עתיד ליפרע ממי שאינו עומד בדבורו והנושא ונותן
בדברים אין לו עליו אונאה אבל אמרו חכמים כל המבטל את דבריו אין רוח חכמים נוחה
הימנו.</p>

<p><b>ג,ח</b>&nbsp; אונאה ד' כסף מכ&quot;ד כסף לסלע לשתות
למקח עד מתי מותר להחזיר עד כדי שיראה לתגר או לבקי הורה ר&quot;ט וכו' עד א'
הלוקח וא' המוכר וכו'.</p>

<p><b>ג,ט</b>&nbsp; מי שהוטל עליו ידו על העליונה כיצד
מכר לו חלוק שוה ה' בשש ידו של לוקח על העליונה רצה אומר לו תן לי סלע רצה אומר לו
הילך חלוקך ותן לי מעותי אבל אם מכר לו שוה שש בחמש יד המוכר על העליונה רצה אומר
לו תן לי סלעי רצה אומר לו הילך מעותיך ותן לי חלוקי ור' אומר לעולם יד המוכר על
העליונה וכשם שהמוכר יכול לחזור בו כך לוקח יכול לחזור בו רש&quot;א המוכר יכול
לחזור בו הלוקח אין יכול לחזור בו שכבר קבל הלה את מעותיו.</p>

<p><b>ג,י</b>&nbsp; סלע כמה תהא חסרה ולא יהא בה אונאה
סלע ארבעה אסרות ודינר איסר דברי רבי מאיר רבי יהודה אומר סלע ארבע פונדיונות
ודינר פונדיון ור&quot;ש אומר סלע ח' פונדיונות ודינר ב' פונדיונין יתר על כן אמר
ר' יהודה היה מוציאה בשוייה הסלע עד שקל והדינר עד רובע פחות מכן אפילו איסר אין להוציאה
לא ימכרנה לא לתגר ולא להרג ולא לחרם מפני שמרמה בה את אחרים אבל נוקבה ותולה
בצואר וכשם שאתה אומר בחולין כך אתה אומר במעשר שני ובלבד שלא יתכוין להטיל סלע על
השני.&nbsp; האונאה שמנה כסף בד&quot;א בדינרין ובסלעיהן אבל בדינרי זהב ובמטבעות
של נחושת היה מוציאן בשויהן.</p>

<p><b>ג,יא</b>&nbsp; עד מתי מותר להחזיר בכרכין עד כדי
שיראה לשולחני ובכפרים עד ערבי שבתות שכן דרך השוק להיות עומד בעיירות מערב שבת
לערב שבת האונאה ד' כסף והטענה שתי כסף בד&quot;א בזמן שמכר לו סתם אבל אם קצץ עמו
אין כלום אחר הקציצה.</p>

<p><b>ג,יב</b>&nbsp; הנושא ונותן באמונה והאומר לחבירו ע&quot;מ
שאין לך עלי אונאה אין לו עליו אונאה לא יהא מוכר לו את היפה בשוויה ולא את הרעה
באמונה אלא [או] שתיהן בשווייהן או שתיהן באמונה מחשב עמו שכר חמור שכר החמר שכר
הפונדק ולא יהא מחשב עמו שכרו מפני שנוטל שכרו ממנו.</p>

<p><b>ג,יג</b>&nbsp; ר' יהודה אומר ס&quot;ת בהמה ומרגלית
אין להן אונאה ס&quot;ת מפני שאין לו דמים בהמה ומרגלית מפני שרוצה לזווגן אמרו לו
והלא כל דבר רוצה לזווגו ר&quot;י בן בתירא אומר הסוס והטיטוס והסייף במלחמה אין
להן אונאה כשם שאונאה במקח כך אונאה בדברים ועוד מרובה אונאת דברים מאונאת ממון
באונאת ממון אומר (ויקרא כה) אל תונו איש את אחיו ובאונאת דברים הוא אומר (שם) ולא
תונו איש את עמיתו ויראת מאלהיך ויראת ממי שפוקד על אלו.</p>

<p><b>ג,יד</b>&nbsp; היו חמרין מבקשין יין ושמן לא יאמר
להן לכו אצל פלוני והוא לא מכר יין ושמן מעולם היו חלאין באין עליו ויסורין באין
עליו וקובר את בניו לא יאמר לו כדרך שאמרו חבריו לאיוב (איוב ד) והלא יראתך כסלתך
וגו' זכור אתה אין כתיב כאן אלא זכור נא וגו' ר' יהודה אומר אף לא יתלה את עיניו
ויאמר לו בכמה חפץ זה והוא אין רוצה ליקח.&nbsp; ראה גר שבא ללמוד תורה לא יאמר
ראו מי שבא ללמוד פה שאכל נבלות וטרפות שקצין ורמשין וכן הוא אומר (שמואל&nbsp;א
י) ויען איש משם ויאמר ומאביהם וכי יש אב לתורה ולא כבר נאמר (משלי ל) מה שמו ומה
שם בנו כי תדע ואומר (משלי יט) בית והון נחלת אבות ומה' אשה משכלת.</p>

<p><b>ג,טו</b>&nbsp; אין מערבין פירות בפירות ואפילו
חדשים בחדשים וישנים בישנים ואצ&quot;ל חדשים בישנים וישנים בחדשים אפילו סאה בדינר
וסאה בדינר וטריסית לא יערבם וימכרם סאה בדינר.&nbsp; אין מערבין יין חדש בחדש
וישן בישן ואצ&quot;ל חדש בישן וישן בחדש ולא קשה ברך ור' יהודה מתיר קשה ברך מפני
שהוא משביחו וכן היה רבי יהודה אומר מין א' המשביח את חברו מותר שני מינין
המשביחין את אחד אסור.&nbsp; אין מערבין שמרי יין ביין אבל נותנים לו שמריו כיצד
היה שופה יין לחמרין נותן לו שמרי אותו יין אבל לא שמרי יין אחר.&nbsp; אף כשאמרו
נותן לו שמריו נותן לו של היום היום ושל מחר למחר אבל לא של היום למחר ולא של מחר
להבא.&nbsp; לא יערבם חנווני וימכרם בחנותו אא&quot;כ הודיע לא ירביץ חנוני בתוך
חנותו יין ושמן מפני שגונב דעת הבריות מקום שנהגו להטיל מים למחצה לשליש ולרביע
יטילו ואין משנין ממנהג המדינה מערבין חומטין בתבואה קב בכור ואינו חושש ובעלי
בתים מטילין כל צרכן חנוני צורר ומניח ע&quot;פ המגורה אין משרבטין ומסרטין את הבהמה
ואין נופחין בקרבים ואין מטיל בשר לתוך המים.</p>
<p>&nbsp;</p>

<h2>מסכת בבא מציעא פרק ד</h2>

<p><b>ד,א</b>&nbsp; המוכר פירות לחבירו בחזקת שיש לו
ונמצא שאין לו לא כל הימנו לאבד זכותו של זה מרבין על השכר ואין מרבין על המכר
שנאמר (שמות כב) אם כסף תלוה את עמי וגו' כנושה מה מלוה מיוחדת לו מה שאת נותן לו
את נוטל ממנו יצאו אלו שמה שאת נותן לו יותר את נוטל הימנו רשב&quot;ג אומר אף
מרבין על המכר בהקדש כיצד משכיר אדם מעותיו לשלחני להתנאות בהן ולהתלמד בהן
ולהתעטר בהן נגנבו או אבדו חייב באחריותן ניטלו מלפניו באונס הרי היא כנושא שכר
נשתלשו עליהם אסור משום רבית אם עשה כן בהקדש הרי זה מעל.&nbsp; שנה האמורה בבתי
ערי חומה הרי זו רבית אלא שהתירתו תורה.&nbsp; חייב לו מעות וכתב לו שדהו מכר בזמן
שהמוכר אוכל פירות מותר הלוקח אסור רבי יהודה אומר בין זה ובין זה מותר א&quot;ר
יהודה כך היה בייתוס בן זונין עושה ע&quot;פ רבי אלעזר בן עזריה אמרו לו משם ראיה
אלא שהמוכר אוכל פירות היה.</p>

<p><b>ד,ב</b>&nbsp; יש דברים שהן רבית ואינן רבית לוקח
אדם הלואתו של חבירו בפחות ושטרותיו בפחות יש דברים שאינן רבית אבל אסורין מפני
ערמות רבית כיצד א&quot;ל הלויני מנה א&quot;ל אין לי מנה טול לך כ' סאה של חטין
אע&quot;פ שחזר ולקח ממנו כ&quot;ד אינן רבית אבל אסורין משום ערמות רבית.</p>

<p><b>ד,ג</b>&nbsp; המוכר שדה לחברו ואמר לו ע&quot;מ
שאהא בה אריס ועל מנת שאהא בה שותף ועל מנת שהמעשרות שלי כשתמכרנה מכרה לי בדמים
הללו אימתי שארצה אני בא נותן לו דמיה ונוטלה מותר.</p>

<p><b>ד,ד</b>&nbsp; היה חייב לו מעות והשכיר לו בית מדינר
לחדש והיה יפה סלע בחדש אסור.&nbsp; השכיר ממנו בדינר בחדש אם היה יפה סלע בחדש
מותר משכן לו בית משכן לו שדה ואמר כשתמכרם מכרם לי בדמים הללו אסור אם אמר לו
בשויהן מותר.</p>

<p><b>ד,ה</b>&nbsp; היה מוליך חבילה ממקום למקום ואמר לו
תנה לי ואני נותנה לו כדרך שאתה נותנה לי ממקום פלוני בזמן שבאחריות הנותן מותר
והמקבל אסור היה מוליך פירות ממקום היוקר למקום הזול ואמר לו תנם לי ואני אעמידנו
לך במקום היוקר בשער הזול מפירות שיש לי אם יש לו באותו מקום מותר ואם לאו אסור
אבל חמרין מקבלין מבעה&quot;ב ומעמידים במקום היוקר כשער הזול ואין חוששין היו
חמרין ופועלין עומדין עליו בשוק ואמר לשלחני תן לי בדינר מעות ואפרנסם ואני נותן
לך יפה דינר וטריסית ממעות שיש לי בכיס אם יש לו בכיס מותר ואם לאו אסור.</p>

<p><b>ד,ו</b>&nbsp; מה שאירש מאבא מכור לך ומה שתעלה
מצודתי מכור לך לא אמר כלום מה שאירש מאבא היום ומה שתעלה מצודתי היום מכור לך
דבריו קיימין.</p>

<p><b>ד,ז</b>&nbsp; המושיב את חבירו בחנות למחצית שכר הרי
זה נותן לו שכרו כפועל בטל דברי ר' מאיר ר&quot;י אומר אפילו אכל פתו בציר ואפי'
אכל עמו שתי גרוגרות זה הוא שכרו ר&quot;ש אומר נותן לו שכרו משלם אינו דומה העושה
מלאכה ליושב ובטל ואינו דומה היושב בחמה ליושב בצל אבל אם אמר לו בשליש אתה שותף
לי והשליש עשוי עליך הדבר בבטלה מותר.&nbsp; המושיב את חבירו בחנות למחצית שכר אם
היה אומן לא יעסוק באומנתו לפי שאין עיניו על החנות בשעה שעוסק באומנתו ואם היה
שותף עמו בחנות מותר המושיב את חבירו בחנות למחצית שכר לא יהא לוקח ומוכר דברים
אחרים ואם לקח ומכר השכר לאמצע.</p>

<p><b>ד,ח</b>&nbsp; הנותן מעות לחבירו ליקח בהן פירות
למחצית שכר הרי זה מחשב עמו שכר בטלה ואי זה שכר בטלה בשעה שלוקח ובשעה שמוכר א'
לוקח וב' מוכרין מחשב עמו שכר מכירה אחד מוכר וב' לוקחין מחשב עמו שכר לקיחה אחד
לוקח ואחד מוכר שנים לוקחין ושנים מוכרין אף על פי שמעדיפין זה על זה אין בכך כלום
אבל אם אמר לו שכר בית משלי ושכר בטלה משלך בשליש אתה משותף לי והשליש עשוי עליך
בבטלה מותר.&nbsp; הנותן מעות לחבירו ליקח בהן פירות למחצית שכר לא יאמר לו הרי הן
עשויות עליך למחצה לשליש ולרביע אלא מחשב עמו שכר בטלה היו פירותיו מופקדין אצלו
ואמר לו הרי הן עשויות עליך למחצה לשליש ולרביע הרי זה מחשב עמו שכר בית שכר בטלה
מעכשיו אם אמר לו יצא שכר כתף בשכר עלייה מותר.</p>

<p><b>ד,ט</b>&nbsp; הנותן מעות לחבירו ליקח בהן פירות
למחצית שכר ואמר לו קרוב להפסד ורחוק לשכר מותר משום רבית וזו היא מדת צדיקים קרוב
לשכר ורחוק להפסד אסור משום רבית וזו היא מדת רשעים קרוב זה וזה ורחוק זה וזה מותר
משום רבית וכך כל אדם נוהגין.&nbsp; הנותן מעות לחבירו ליקח בהן פירות למחצית שכר
ואמר לו הילך מנה ואין אני יכול לעמוד על הפרוטרוט אסור ראה פירות שהוקרו ואמר
הילך מנה ויכולני לעמוד על הפרוטרוט מותר.</p>

<p><b>ד,י</b>&nbsp; הנותן מעות לחבירו ליקח בהן פירות
למחצית שכר ורצה אחד מהן ליישנן חבירו מעכב עליהן על ידו רבי יהודה אומר אם היתה
ערב שביעית מותר שמתחלה לא לקחו אלא ע&quot;מ כן וכן היה רבי יהודה אומר בג' פרקים
מוכרין את הזרע בפני הזרע ובשעת הזרע ובפרס הפסח ובג' פרקים מוכרין את היין בפרס
הפסח ובפרס העצרת ובפרס החג ובודקין אותו בג' פרקים והשמן מוכרין אותו מן העצרת
ועד החג.</p>

<p><b>ד,יא</b>&nbsp; הנותן מעות לחבירו ליקח בהן פירות
למחצית שכר לא יהא לוקח בשלו חטין ובשל חבירו שעורים אלא או בכולן חטים או בכולן
שעורים כדי שיהו מעות שניהן שוות בחבילה.&nbsp; הנותן מעות לחבירו ליקח בהן חטין
ולקח בהן שעורין שעורין ולקח בהן חטין ידו על התחתונה אם פחתו פחתו לו ואם הוסיפו
הוסיפו לאמצע הנותן מעות לחבירו ליקח בהן פירות למחצית שכר רשאי הלוקח ליקח בהן כל
מה שירצה ובלבד שלא יקח בהן לא כסות ולא עצים.&nbsp; הנותן מעות לחבירו ליקח בהן
פירות למחצית שכר רשאי הלוקח ליקח באותו המין וכשהוא מוכר אין מוכר אלו בפני עצמן
ואלו בפני עצמן הנותן מעות לחבירו ליקח בהן פירות למחצית שכר ובאחרונה אמר לו לא
לקחתי אין לו עליו אלא תרעומת ואם יש עדים שלקח ומכר מוציאין ממנו על כרחו.</p>

<p><b>ד,יב</b>&nbsp; היה חייב לו מעות ובא ליטול ממנו
פירות בגורן אמר לו צא ועשה לי בשער השוק ואני נותן לו מכאן ועד שנים עשר חדש הרי
זו רבית שלא באיסרו שבא ואמר לו הלויני כור אחד של חטין ואני נותן לך כשער שאתה
מוכר בו מותר.&nbsp; משכרת אשה לחברתה תרנגולת לישב על הביצים בשני אפרוחין בשנה
ואינה חוששת האשה שאמרה לחברתה תרנגולת משלי וביצים משליכי ואנו חולקים את
האפרוחין רבי יהודה מתיר ור&quot;ש אוסר.</p>
<p>&nbsp;</p>

<h2>מסכת בבא מציעא פרק ה</h2>

<p><b>ה,א</b>&nbsp; קבל ממנו מאה צאן במאה של זהב למחצה
לשליש ולרביע ואני נוטל סלע מכל אחד ואחד באחרונה למחצה לשליש ולרביע מחצה למזונות
ומחצה לבטלה ואני נוטל מכל אחד ואחד באחרונה מותר קבל ממנו מאה עגל במאה של זהב
למחצה לשליש ולרביע מחצה למזונות ומחצה לבטלה ואני נוטל דינר זהב מתוך חלקך
באחרונה מותר.</p>

<p><b>ה,ב</b>&nbsp; אין שמין בכורות תמימים לישראל אבל
שמין להן בכורות בעלי מומין ושמין בכורות תמימים לכהנים ואצ&quot;ל בעלי מומין.</p>

<p><b>ה,ג</b>&nbsp; אין שמין לא את העזים ולא את הרחלים
ולא כל דבר שאינו עושה ואוכל רבי יוסי ברבי יהודה אומר שמין את העזים מפני שהן
חולבות ואת הרחלים מפני שהן גוזזות ואת התרנגולת מפני שעושה ואוכלת.&nbsp; השמה
תרנגולת מחברתה מיטפלת באפרוחים כל זמן שצריכין לאמן.&nbsp; מיטפל אדם בבהמה טמאה
י&quot;ב חדש ובאדם כ&quot;ד חדש מקום שנהגו לעלות שכר כתף למעות מעלין לבהמה
מעלין ואין משנין ממנהג המדינה רבי שמעון בן גמליאל אומר שמין עגל עם אמו וסייח עם
אמו ואע&quot;פ שמעלה שכר כתף למעות ואין חושש משום רבית.</p>

<p><b>ה,ד</b>&nbsp; השם בהמה מחבירו עד מתי חייב ליטפל בה
סומכוס אומר בבהמה דקה ל' יום ובגסה נ' יום רבי יוסי אומר בדקה ג' חדשים מפני
שטיפולה מרובה יתר על כן בכולם אם היה חלקו של בעה&quot;ב שם עליו אין משנין ממנהג
המדינה.&nbsp; השם בהמה טמאה מחבירו עד מתי חייב ליטפל בוולדות סומכוס אומר
באתונות י&quot;ח חדש ובגדרות כ&quot;ד חדש ואם עמד עליו בתוך הזמן חבירו מעכב על
ידו אבל אינו דומה טיפולה של שנה ראשונה לטיפולה של שנה שניה.&nbsp; השם בהמה
מחבירו אין פחות מי&quot;ב חדש עשה בה כל ימות החמה ומבקש למוכרה בימות הגשמים יכול
לעכב על ידו עד שיאכילנה כל ימות הגשמים האכילה כל ימות הגשמים ומבקש למוכרה בימות
החמה יכול לעכב על ידו עד שיעשה בה כל ימות החמה.</p>

<p><b>ה,ה</b>&nbsp; השם בהמה מחבירו מתה בכוסיא משלם כולה
ושלא בכוסיא משלם פלגא שכך הוא כותב לו אם תמות בכוסיא אשלם כולה דלא בכוסיא אשלם
פלגא.&nbsp; שמה במנה והשביחה והרי יפה מאתים זוז מתה בכוסיא משלם ששה של זהב שלא
בכוסיא משלם חמשים זוז.&nbsp; שמה במנה והכחישה והרי יפה חמשים זוז מתה בכוסיא
משלם שלשה של זהב שלא בכוסיא משלם נ' זוז.</p>

<p><b>ה,ו</b>&nbsp; רשב&quot;ג אומר מפרין על שדהו כיצד
קבל ממנו שדה בעשרה כורין חטין ואמר לו תן לי מאתים דינר ואפרנסה ואני נותן לך
י&quot;ב כור בשנה מותר אבל אין מפרין על ספינתו ועל חנותו ועל כל דבר שאינו עושה
ואוכל מקבל אדם צאן ברזל מאשתו והולדות והגזין שלו ואם מתו חייב באחריותן.</p>

<p><b>ה,ז</b>&nbsp; איזה הוא צאן ברזל היו לפניו מאה צאן
ואמר לו הרי הן עשויות עליך למחצה לשליש ולרביע במאה של זהב והולדות והגזין שלך
ואם מתו אתה חייב באחריותן ואתה מעלה לסלע מכל אחד ואחד מותר.&nbsp; מקבלין צאן
ברזל מן העובד כוכבים ושדה צאן ברזל אפילו מישראל לוה אדם מאשתו ובניו ברבית אלא
שמחנכן ברבית.</p>

<p><b>ה,ח</b>&nbsp; אין ישראל רשאי ללוות שקל ולהלוות
בסלע אבל עובד כוכבים רשאי ללוות בשקל ולהלוות בסלע.&nbsp; ישראל שלוה מעות מן
העובד כוכבים ומבקש להחזירן לו מצאו חבירו ואמר לו תנם לי ואני נותן לך כדרך שאתה
נותן לו אסור ואם העמידו אצל העובד כוכבים מותר ועובד כוכבים שלוה מעות מישראל
ומבקש להחזירן לו מצאו ישראל אחר ואמר לו תנם לי ואני נותנם לך כדרך שאתה נותנם לו
מותר ואם העמידו אצל ישראל אסור ישראל שאמר לעובד כוכבים הילך שכרך וצא והלוה
מעותי ברבית אסור ועובד כוכבים שאמר לישראל הילך שכרך והלוה מעותי ברבית מותר אבל
אסור מפני מראית העין מעות של ישראל מופקדות אצל העובד כוכבים מותר להלוותן ברבית
ושל עובד כוכבים המופקדות אצל ישראל אסור להלוותן ברבית זה הכלל כל שבאחריות ישראל
אסור כל שבאחריות עובד כוכבים מותר ישראל שנעשה לו לעובד כוכבים אפוטרופוס או סנטר
מותר ללוות הימנו ברבית ועובד כוכבים שנעשה אפוטרופוס לישראל או סנטר אסור ללוות
הימנו ברבית ישראל הלוה מן העובד כוכבים ועובד כוכבים הלוה מישראל ישראל אחר נעשה
לו ערב ואינו חושש.</p>

<p><b>ה,ט</b>&nbsp; ישראל שלוה מעות מן העובד כוכבים
ועובד כוכבים שלוה מעות מישראל ונתגייר בין שזקפן עליו עד שלא נתגייר ובין שזקפן
עליו משנתגייר גובה את הקרן ואינו גובה את הרבית דברי ר' מאיר ר&quot;י אומר עובד
כוכבים שלוה מעות מישראל ונתגייר בין שזקפן עליו במלוה עד שלא נתגייר ובין שזקפן
עליו במלוה משנתגייר גובה את הקרן ואינו גובה את הרבית וישראל הלוה מעות מעובד
כוכבים ונתגייר וזקפו עליו במלוה עד שלא נתגייר גובה את הקרן וגובה את הרבית
משנתגייר גובה את הקרן ואין גובה את הרבית.&nbsp; המלוה את חבירו ברבית ובא לפני
ב&quot;ד קונסים אותו ואינו גובה לא את הקרן ולא את הרבית דברי ר' מאיר שהיה
ר&quot;מ אומר שטר שיש בו רבית קונסין אותו ואינו גובה לא את הקרן ולא את הרבית
וחכמים אומרים גובה את הקרן ואינו גובה את הרבית.&nbsp; המוצא שטר רבית יקרענו בא
לבית דין יקרעוהו ר' שמעון בן גמליאל אומר הכל כמנהג המדינה.&nbsp; המלוה את חבירו
ברבית והלך הלוה וירש עליו שטרי רביות ואמר לו צאי שלי בשלך מותר אם באו לבית החשבון
אסור.&nbsp; המלוה את חבירו ברבית ועשה תשובה חייב להחזיר מת והניח לפני בניו לא יחזירו
בניו על זה נאמר יכין וצדיק ילבש וגו' אבל הניח להן אביהן פרה שדה וטלית וכל דבר
שיש בה אחריות חייבין להחזיר.</p>
<p>&nbsp;</p>

<h2>מסכת בבא מציעא פרק ו</h2>

<p><b>ו,א</b>&nbsp; אין פוסקין על הפירות עד שיצא השער
אפי' ישנות הולכות מארבע אין פוסקין על החדשות מארבע עד שיצא השער לחדש ולישן יצא
שער לאחרים אע&quot;פ שאין לו מותר לקוץ הימנו במה דברים אמורים בזמן שמוצא ליקח
באותו השער אבל אם היו לקוטות והולכות מארבע והוא אינו מוצא ליקח אלא מג' הרי זה
אינו פוסק עד שיצא השער ללוקח ולמוכר ופוסק עמו על הגדיש של תבואה ועל העביט של
ענבים ועל המעטים של זיתים אע&quot;פ שלא יצא השער אבל אחרים לא יקיצו על גביו
ופוסק עמו על הזבל באשפות כל ימות השנה אע&quot;פ שאין לזה יש לזה.</p>

<p><b>ו,ב</b>&nbsp; אין פוסקים על הביצים של יוצר אלא עד
שיעשו אמר רבי יוסי במה דברים אמורים באלו העושים בעפר לבן אבל באלו העושים בעפר
שחור כגון כפר חנניא וחברותיה כפר שיחין וחברותיה מותר לקוץ שאע&quot;פ שאין לזה
יש לזה.&nbsp; אין פוסקין על החלב ועל הגזין אלא עד שיעשו התחיל לחלב מותר לקוץ
התחיל לגוז מותר לקוץ.&nbsp; אין פוסקין לא על האפרוחין ולא על הפרגיות ולא על
הדגים בטבריא ולא חבילי קש אבל פוסקין על הביצים ועל הצפרים ועל הדגים שבשאר כל
מקומות ועל חבילי עצים זה הכלל כל שיש לו גורן קוצץ עמו כשער גורן וכל שאין לו
גורן קוצץ עמו כל שעה שירצה.</p>

<p><b>ו,ג</b>&nbsp; היו לפניו מאה צאן ואמר לו הרי גיזיהן
של אלו עשויות עליך במאה של זהב מותר מליטרא כך וכך אסור אם יש לו מותר לגוז וליתן
לו היו לפניו מאה כור אמר לו קמה זו עשויה עליך במאה של זהב מותר בכור כך וכך אסור
ואם יש לו מותר לקצור וליתן לו.&nbsp; אומר אדם לחבירו הילך מאתים זוז על מה ששדך
עושה ובלבד שלא יאמר לו מארבע בסלע מסאתים בסלע מלוה אדם את אריסיו מארבע בסלע
מסאתים בסלע במה דברים אמורים בזמן שלא ירד לתוך שדהו אבל אם ירד לתוך שדהו הרי
הוא ככל אדם פוסק אדם עם אריסיו לזרע להוצאה הרי זה אסור ולא עוד אלא אפילו זרע
והוסיף בסאתים לא יוציאם לאמצע לתוך שדהו עד שיעשה עליו דמים פסק הימנו חטין ונתן
לו שעורין שעורין ונתן לו חטין אסור לא יאמר לו הילך מנה וצא קח לך מן השוק אלא
לוקח ונותן לו.&nbsp; אומר אדם לחבירו הלויני חבית אחת של יין עד שיבא בני או עד
שאפתח את הדות היתה לו חבית בתוך הדות ונפתח הדות ונפלה ונשברה אע&quot;פ שחייב
באחריותה מותר והלל אוסר למה זה דומה לנותן מעות לחבירו ליתן לו פירות בגורן
ונגנבו או אבדו חייב באחריותן אם פחתו או הותירו חייב להעמיד לו.</p>

<p><b>ו,ד</b>&nbsp; לקח הימנו לגין וחצי לגין רביעית
ושמינית רשאי שיאמר לו תן לי מיד בפחות ואינו חושש משום רבית.&nbsp; כיוצא בו
הלוקח מקח מחבירו ע&quot;מ ליתן לו מכאן ועד י&quot;ב חדש רשאי שיאמר לו תן לי מיד
בפחות ואינו חושש משום רבית המוכר יין ושמן לחבירו כל ימות השנה חייב להעמיד לו
כדרך שהעמיד בקוטלזין ולא יהא מוכר את החבית בג' שערים ואם היה מסבב והותיר מוכר
את השאר באיזה מהן שירצה איגרי ממון היה בירושלים ולא היו מכוונין על השערים אלא
על המדות כשהיתה חבית נמכרה בירושלים בג' שערים פיה שוליה ואמצעה.</p>

<p><b>ו,ה</b>&nbsp; אומר אדם לחבירו ילך חמורי עמך היום
ושלך עמי למחר תחרוש פרתי עמך היום ושלך עמי למחר אבל לא יאמר לו חמורי עמך היום
למזרח ושלך עמי למחר במערב תחרוש פרתי עמך היום במזרח ושלך עמי למחר במערב ואם היה
שכר שוה ה&quot;ז מותר.&nbsp; ר&quot;י אומר כל ימי הגריד אחד וכל ימי הרביעה אחד
האומר לפועל הילך מנה זה ויהא בידך שתעשה עמי בפעולה בגורן מדינר ליום והיה יפה
סלע ביום מותר הנותן מעות לחבירו ליתן לו פירות בגורן חייב להעמיד לו בשער בינוני
ואיזה שער בינוני היו הולכות משמונה ותשעה ומעשרה נותנן לו מתשעה בשער הזול נותנן
לו בשער הזול בשער היוקר נותנן לו בשער היוקר ר&quot;י אומר לעולם נותנן לו כשער
הזול לא יאמר לו תן לי כשער הזול אלא אומר לו תן לי מעותי שלוקח אני בהן כשער הזול
במה דברים אמורים בזמן שמוצא ליקח בכל מעות שנתן לו אבל אינו מוצא ליקח אלא כור
אחד בסלע נותן לו כור אחד בסלע והשאר נותן לו כשער בינוני.</p>

<p><b>ו,ו</b>&nbsp; ר' נחמיה ורבי אליעזר בן יעקב פוטרין
בלבלר ופטרו את המלוה מללקות מפני שהוא בקום עשה.&nbsp; אמר ר' יוסי בוא וראה כמה
סמויות עיניהם של מלוי רבית אדם קורא לחבירו עובד כוכבים ומגלה עריות ושופך דמים
מבקש שיפול עמו לחיים והלה מביא את הלבלר ואת הקולמוס ואת הדיו ואת השטר ואת העדים
ואומר בואו וכתבו עליו שאין לו חלק במי שפוקד על הרבית וכותב ומעלה בערכאים וכפר
במי שאמר והיה העולם הא למדת שמלוי ברבית כופרין בעיקר רשב&quot;א אומר יתר על מה
שמרויחין הן מתחייבין שהן עושין את התורה פלסטר ואת משה טיפש ואומרין אילו היה משה
יודע שכך אנו מרויחין לא היה כותבו ר&quot;ע אמר קשה רבית שאף שאלת שלום רבית כיצד
והוא שלא שאל בשלומו מימיו עד שלוה הימנו הקדים לו שאלת שלום הוי אף שאלת שלום
רבית רבי שמעיה אומר כל שיש לו מעות ואין מלוה אותן ברבית עליו הכתוב אומר (תהילים
טו) כספו לא נתן בנשך עושה אלה לא ימוט לעולם הא למדת שמלוי רבית מתמוטטין והולכים
מן העולם מיטמוט זה איני יודע מה הוא כענין שנאמר (משלי כד) הצל לקוחים למות וגו'.</p>
<p>&nbsp;</p>

<h2>מסכת בבא מציעא פרק ז</h2>

<p><b>ז,א</b>&nbsp; השוכר את הפועלים בין שהטעו את בעל
הבית ובין שבעה&quot;ב הטעה אותן אין להם זה על זה אלא תרעומות במה דברים אמורים
בזמן שלא הלכו אבל שכר החמורין והלכו ולא מצאו שכר את הפועלים והלכו ומצאו את השדה
כשהיא לחה נותן להם שכרם משלם שאינו דומה העושה מלאכה ליושב בטל ואינו דומה הבא
טעון לבא ריקן במה דברים אמורים בזמן שלא התחילו אבל אם התחילו הרי אלו שמין להם
כיצד קבלו הימנו קמה לקצור בשתי סלעים קצר חצייה והניח חציה טלית לארוג בשתי סלעים
ארג חציה והניח חציה הרי אלו שמין לו אם היה מה שעשה יפה ו' דינרין נותן לו סלע או
יגמור מלאכתו ואם היה יפה סלע נותן לו סלע ר' דוסא אומר שמין על מה שעתיד להיעשות
אם היה מה שעתיד להיעשות יפה ה' דינרין נותנין לו שקל או יגמור מלאכתו ואם היה יפה
שקל נותנין לו שקל בד&quot;א בדבר שאינו אבוד אבל דבר האבוד שוכר עליהן או מטען
כיצד אומר לו סלע פסקתי לך הריני נותן לך שתים הלך ושוכר ממקום אחר בא ונוטל מזה
ונותן לזה במה דברים אמורים בזמן שפוסק עליו במקום שאינו מוצא לשכור אבל ראה חמרין
ממשמשין ובאין ואמר לו צא ושכור לך א' מאלו אין לו עליו אלא תרעומת.</p>

<p><b>ז,ב</b>&nbsp; השוכר את הספינה ופרקה עליו באמצע
הנמל אין לו עליו אלא תרעומת.&nbsp; השוכר את הפועל ומת לו מת או שאחזתו חמה הרי
אלו שמין לו כיצד שמין לו אם היה שכיר חדש נותנים לו לפי שכירותו קבלן נותנים לו
לפי קבלנותו.&nbsp; השוכר את הפועל להביא שליחות ממקום למקום והלך ולא הביא נותן
לו שכרו משלם.&nbsp; השוכר את הפועל להביא קנים ודקרנים לכרם והלך ולא הביא נותן
לו שכרו משלם.&nbsp; השוכר את הפועל להביא ענבים ותפוחים ודרמסקנות לחולה והלך
ומצאו שמת או שהבריא לא יאמר לו טול מה שהבאת בשכרך אלא נותן לו שכרו משלם.</p>

<p><b>ז,ג</b>&nbsp; השוכר את הפועל לחרוש לא יאמר לו בא
ונכש לנכש לא יאמר לו בא וחרוש לחרוש בשדה זו לא יאמר לו בא וחרוש בשדה אחרת לנכש
בשדה זו לא יאמר לו בא ונכש בשדה אחרת שכרו לנכש וגמר את שדהו לא יאמר לו בא ועדר
שתי גפנים שכרו לעדר וגמר את שדהו לא יאמר בא ונכש את שתי גפנים גמר בחרישו היום
לא יאמר לו בא וחרוש בשדה אחרת שיאמר לו פרנס לי מלאכה מתוך שלך או תן לי שכרי במה
שעשיתי גמר ניכוש בחצות היום לא יאמר לו בא ונכש בשדה אחרת שיאמר לו פרנס לי מלאכה
[מתוך] שלך או תן לי שכרי במה שעשיתי וכן הוא שגמר חרישו בחצי היום לא יאמר לו
הריני חורש בשדה פלוני גמר את נכושו בחצי היום לא יאמר לו הריני מנכש עמך בשדה
פלוני ואם התנה עליה מתחלה ע&quot;מ כן הרי זה מותר.&nbsp; רשאי בעה&quot;ב לשנותו
למלאכה קלה אבל לא למלאכה חמורה הא כיצד שכרו לנכש בשדהו וגמר את שדהו אומר לו
מדעתו בא ועדר שתי גפנים שכרו לעדר וגמר את שדהו אומר לו על כרחו בא ונכש שתי
גפנים.</p>

<p><b>ז,ד</b>&nbsp; השוכר את הפועלים לעשות בתוך שלו וטעו
ועשו בתוך של חברו הוא נותן להם שכרן משלם וחוזר ונוטל מבעל הבית מה שההנו אותו
הראם בתוך שלו והלכו ועשו בתוך של חבירו הוא אין נותן להם כלום והן הולכין ונוטלים
מבעל הבית מה שההנו אותו.</p>

<p><b>ז,ה</b>&nbsp; השוכר את החמור והבריקה או נשתטתה
אינו חייב להעמיד לו חמור מתה או שנטלתה אנגריא חייב להעמיד לו חמור רשב&quot;א
אומר אם בדרך הליכתה נטלה אינו חייב להעמיד לו חמור אם שלא כדרך הליכתה נטלה חייב
להעמיד לו חמור וכן היה רשב&quot;א אומר האומר לחבירו שכור לי חמורך וארכב עליה
מכאן ועד מקום פלוני והבריקה או נשתטתה חייב להעמיד לו חמור.&nbsp; השוכר את הפועל
ונזדמנה לו אנגריא לא יאמר הרי זה לפניך אלא נותן שכרו במה שעשה.&nbsp; המשכיר
בהמה לחבירו לא ישנה לו את הבהמה השכיר לו חמור לא ישיבנו על הפרד פרד לא ישיבנו
על הסוס סוס לא ישיבנו בקרון.</p>

<p><b>ז,ו</b>&nbsp; השוכר את החמור להביא לתך חטין והביא
ט&quot;ז שעורין פטור אם הוסיף על משאו חייב וכמה יוסיף על משאו ויהא חייב סומכוס
אומר משום רבי מאיר קב לכתף ג' סאין לעגלה וספינה לפי מה שהיא.&nbsp; השוכר את
החמור להרכיב איש לא ירכיב אשה אשה מרכיב איש להרכיב אשה מרכיב אשה עליה בין
מעוברת בין מיניקה.&nbsp; השוכר את החמור לרכוב עליה בעל הבית נותן כסותו
ומזונותיו וכל כלי תשמישו יתר על כן חמר מעכב על ידו.&nbsp; חמר נותן שעורים ותבן
ומזונותיו עד שמגיע ללינה יתר על כן בעל הבית מעכב על ידו.&nbsp; השוכר את החמור
וטענו דברים האסורים נטלם ממנו חרמין או מוכסין חייב ואם הודיעו שהוא מוכס כדרך
המוכסין פטור.</p>

<p><b>ז,ז</b>&nbsp; שיירא שהיתה במדבר ונפל עליה גייס
וטרפה מחשבין לפי ממון ואין מחשבין לפי נפשות ואם שלחו תייר לפניהם אף מחשבין לפי
נפשות ואין משנין ממנהג הולכי שיירא.&nbsp; ספינה שהיתה באה בים ועמד עליה נחשול
והקילו ממשאה מחשבין לפי משאוי ואין מחשבין לפי נפשות ואין הספנין משנין ממנהג
הולכי שיירא.&nbsp; המשכיר לחבירו ספינה או קרון מחשבין לפי משאוי ולפי נפשות ואין
מחשבין לפי ממון.</p>

<p><b>ז,ח</b>&nbsp; גרדי שהניח נר בצד הבגד ודלק חייב
לשלם מפני שהוא כנושא שכר נפלה עליו מפולת עד שלא נגמר מלאכתו חייב משנגמרה מלאכתו
אם הודיע לבעליו פטור ואם לאו חייב.&nbsp; גמרו ונגנב או אבד אם הודיע בו לבעליו
פטור ואם לאו חייב.</p>

<p><b>ז,ט</b>&nbsp; אמר לו חלוק אמרתי לך והוא אומר טלית
אמרת לי על בעל הבית להביא ראיה רבי יהודה אומר אם היה עושה אצל בעל הבית יקבל
בעה&quot;ב את שלו אצל אומן ובעל הבית נכנס ויוצא עליו יקבל בעל הבית את שלו אצל
אומן ואין בעל הבית נכנס ויוצא עליו אומן צריך להביא ראיה אמר לו סלע אמרתי לך
והוא אומר שתים אמרת לי כל זמן שאצל אומן בעל הבית צריך להביא ראיה אצל בעל הבית
ובתוך זמנו אומן צריך להביא ראיה אחר זמנו גרדי נשבע ונוטל.</p>

<p><b>ז,י</b>&nbsp; הנותן כליו לאומן לעשות לו ונגמרה
מלאכתו ונגנב או שאבד עד שלא נתקבל שכרו הרי הוא כנושא שכר משנתקבל שכרו הרי הוא
כשומר חנם אימתי בזמן שתבעו ואומר לו בא וטול את שלך לא תבעו ולא אמר לו בא וטול
את שלך אע&quot;פ שמתקבל שכרו הרי הוא כנושא שכר.&nbsp; האומר לחבירו השאילני
ואשאילך שמור לי ואשמור לך הרי הוא כשומר חנם ואינו עליו כנושא שכר אבא שאול אומר
מותר אדם להשכיר משכונו של עני בפחות ושל עשיר אין רשאי ליגע בו.</p>
<p>&nbsp;</p>

<h2>מסכת בבא מציעא פרק ח</h2>

<p><b>ח,א</b>&nbsp; השוכר את הפועל לשמור לו את הפרה
לשמור לו את התינוק אין נותן לו שכרו של שבת לפיכך אין אחריותן עליו בשבת ואם היה
שכיר שבת שכיר חודש שכיר שנה שכיר שבוע נותן לו שכרו של שבת לפיכך אחריותן עליו
בשבת ואם היה שכיר שבת לא יאמר לו תן לי שכרי של שבת אלא אומר לו תן לי שכרי של י'
ימים.</p>

<p><b>ח,ב</b>&nbsp; אין הפועל רשאי לעשות מלאכתו בלילה
ולהשכיר את עצמו ביום לחרוש בפרתו ערבית ולהשכירה שחרית לא יהא מרעיב ומסגיף את
עצמו ומאכיל מזונותיו מפני גזל מלאכתו של בעה&quot;ב.&nbsp; רשאין פועלין לאכול
פיתן בציר כדי שיאכלו ענבים הרבה ורשאי בעה&quot;ב להשקותן יין כדי שלא יאכלו
ענבים הרבה רשאי בעה&quot;ב להרעיב ולסגף את פרתו כדי שתאכל הרבה בשעה שדשה ורשאי
השוכר להאכילה פקיעין עמיר כדי שלא תאכל הרבה בשעה שדשה.</p>

<p><b>ח,ג</b>&nbsp; חמור וגמל אוכלין ממשאוי שעל גבן בדרך
הליכתן ובלבד שלא יטול בידו ויאכילם היה משמר ארבעה וחמשה מקשאות לא יהא ממלא
כריסו מאחת מהן אלא אוכל מכל אחת ואחת לפי חשבון ר' יוסי בר יהודה אמר מה דייש
מיוחד דבר שעושה בידיו וברגליו ובגופו יצא עושה בידיו אבל לא ברגליו ברגליו אבל לא
בגופו מה דייש מיוחד דבר שלא נגמרה מלאכתו יצא הלש והמקטף והאופה שנגמרה מלאכתו מה
דייש מיוחד דבר שגדוליו מן הארץ יצא החולב והמחבץ והמגבן דבר שאין גדוליו מן הארץ
מה דייש מיוחד דבר התלוש מן הקרקע יצא המנכש בשום ובבצלים דבר המחובר בקרקע מה
דייש מיוחד דבר שלא נגמרה מלאכתו למעשרות יצא הבודל בתמרים ובגרוגרות דבר שנגמרה
מלאכתו למעשרות כל שאינו כיוצא בו בא לעונת המעשרות איסור אחר גרם לו.&nbsp; שכרו
סתם פודה ומאכיל מעשר ומאכיל ואם קצץ עמו הרי זה אינו אוכל כל שהוא כיוצא בו אינו
בא לעונת המעשרות היתר אחר גרם לו שכרו סתם הרי זה אינו אוכל ואם קצץ עמו הרי זה
אוכל.</p>

<p><b>ח,ד</b>&nbsp; אוכל פועל עד שלא יתחיל במלאכה אשכול
אפילו בדינר וקישות אפילו בדינר וכותבת אפילו בטריסית משום ר&quot;א חסמא אמרו לא
יאכל פועל יתר על שכרו וחכמים מתירין.</p>

<p><b>ח,ה</b>&nbsp; האוכל מן התורה לא יקלף בתאנים ולא
ימצוץ בענבים העושה בכל גופו אוכל בכל שעה שירצה ר' יהודה אומר אינו אוכל אלא בשעה
שפורק ובשעה שטוען מפני גזל מלאכתו של בעה&quot;ב.</p>

<p><b>ח,ו</b>&nbsp; המרכס בתבואה אינו משום בל תחסום אבל
מפני מראית העין מביא קרצטלין ותולה בפיה.&nbsp; ישראל הדש בפרתו של עובד כוכבים עובר
משום בל תחסום ועובד כוכבים הדש בפרתו של ישראל אינו עובר משום בל תחסום.&nbsp; דש
תרומה ומעשר עובר משום בל תחסום כיצד הוא עושה מביא קפיפות ותולה בצוארי בהמה
ונותן לו לתוכה חולין מאותו המין.&nbsp; החוסם את הפרה לא יפחות לה מששת קבין
החוסם את הפרה והמזווג את הפרה פטור אין לך שהוא חייב אלא הנהוג והמנהיג
בלבד.&nbsp; אימת אמרו שומר חנם נשבע ויוצא בזמן ששמר כדרך השומרין נעל כראוי נתנו
במקטורין לאחוריו בפונדתו ופיה למעלה בשידה ובמגדל ונעל בפניו ואבד הרי זה נשבע
ויוצא אם יש עדים שעשה כן פטור מן השבועה נעל שלא כראוי קשר שלא כראוי נתנו
במקטורין והפשילו לפניו בפונדתו ופיה למטה נתנו בפרפונדתו או שנתנו בראש גגו ונגנב
או שאבד חייב נתנו במקום שנתן את שלו אם ראוי לשמירה פטור ואם לאו חייב.&nbsp;
איזהו שוכר שכר ממנו בהמה שכר ממנו כלים איזה הוא נושא שכר שכרו לשמור לו את הבהמה
שכרו לשמור לו את הכלים והלכה למקום גדודי חיה וליסטים טרפתה חיה או שנטלוה ליסטים
הרי זה אונס הוליכה למקום גדודי חיה וליסטים טרפתה חיה או שנטלוה ליסטים אין זה
אונס מתה כדרכה הרי זה אונס סגפה ומתה אין אונס עלתה לראשי הצוקין ונפלה הרי זה אונס
העלה לראשי הצוקין ונפלה אינו אונס.&nbsp; אלו הן אונסין ששומר שכר פטור בהן כגון שהוא
אומר (איוב א) ותפל שבא ותקחם וגו' זאב אחד אינו אונס שני זאבים אונס ר' יהודה אומר
בשעת משלחת זאבים אף זאב אחד אונס.&nbsp; גנב אחד אין אונס ב' גנבים אונס ר' יהודה
אומר אם היה מזויין אף גנב אחד אונס.&nbsp; רועה שהיה סומא ובא זאב וטרף ארי ודרס
פטור הניח מקלו ותרמילו עליה חייב.&nbsp; רועה שהניח צאנו ונכנס לעיר ובאו ליסטים
ונטלום רואין אותו כאילו הוא שם אם יכול להציל חייב ואם לאו פטור.</p>

<p><b>ח,ז</b>&nbsp; מתנה שומר חנם להיות כשואל והשואל
להיות כשומר חנם והשואל להיות כנושא שכר והשוכר כנושא שכר והשוכר להיות
כשואל.&nbsp; השואל את הפרה ובא והעמידה על אבוס בעליה ונגנבה או אבדה אם הודיע בה
לבעלים פטור ואם לאו חייב.</p>

<p><b>ח,ח</b>&nbsp; השואל את הפרה ושאל בעלה עמה השוכר את
הפרה ושכר בעלה עמה שאלה ושאל בעלה שכרה ושכר בעלה שאלה ושכר בעלה שכרה ושאל בעלה
ומתה או נשברה אע&quot;פ שהבעלים עומדין וחורשין במקום אחר נפלה ומתה פטור שנאמר
(שמות כב) אם בעליו עמו לא ישלם שאלה ואח&quot;כ שאל בעליה שכרה ואח&quot;כ שכר
בעליה שאלה ואח&quot;כ שכר בעליה שכרה ואח&quot;כ שאל בעליה ומתה או נשברה
אע&quot;פ שהבעלים עומדין וחורשים על גבה ונפלה ומתה חייב שנאמר (שם) בעליו אין
עמו שלם ישלם.&nbsp; הרי היא מושאלת לך היום שתשמור לי חברתה למחר הרי חברתה מושאלת
לך היום שתשמרנה לי למחר מושאלת לך עד חצות שתשמרנה לי מחצות ולמעלה הרי היא
מושאלת לך עד חצות שתשמור לי חברתה מחצות ולמעלה הרי חברתה מושאלת לך עד חצות
שתשמרנה לי מחצות הרי היא מושאלת לך מחצות ולמעלה שתשמור לי חברתה עד חצות הרי הן
כשומרי חנם ואינו אלא כנושא שכר בין ששאלה היום ושכרה למחר בין ששכרה היום ושאלה למחר
או שהיו שתים אחת שאולה ואחת שכורה זה אומר איני יודע וזה אומר איני יודע יחלוקו
זה אומר שאולה וזה אומר שכורה הרי זה נשבע ונוטל ואינו משלם שכל הנשבעים שבתורה
נשבעים ואין משלמין דברי רבי מאיר וחכמים אומרים המוציא מחבירו עליו הראיה.&nbsp; המוכר
פרה לחבירו ונמצאת מעוברת וילדה זה אומר ברשותי ילדה והלה שותק זכה זה אומר איני
יודע וזה אומר איני יודע יחלוקו זה אומר ברשותי וזה אומר ברשותי ה&quot;ז נשבע ואינו
משלם שכל הנשבעין שבתורה נשבעין ולא משלמין דברי רבי מאיר רבי יהודה אומר לעולם
הולד בחזקת המוכר וחכמים אומרים המוציא מחבירו עליו הראיה.&nbsp; וכן המוכר שפחה לחבירו
ונמצאת מעוברת וילדה זה אומר ברשותי ילדה והלה שותק זכה &lt;זה אומר ברשותי ילדה
והלה שותק זכה&gt; זה אומר איני יודע וזה אומר איני יודע יחלוקו זה אומר ברשותי
וזה אומר ברשותי הרי זה נשבע ואינו משלם שכל הנשבעין שבתורה נשבעין ולא משלמין
דברי רבי מאיר וחכמים אומרים אין נשבעין לא על העבדים ולא על השטרות ולא על הקרקעות.</p>

<p><b>ח,ט</b>&nbsp; שיירא שהיתה באה במדבר ונפל עליה גייס
ועמד אחד מהן והציל מה שהציל הציל לאמצע ואם התנה עמהן בב&quot;ד מה שהציל הציל
לעצמו חמרין שהיו מהלכין בדרך ונפלו עליהם ליסטים ועמד א' מהן והציל מה שהציל הציל
לאמצע ואם נתנו לו רשות מה שהציל הציל לעצמו השותפין שמחלו להם המוכסים מה שמחלו
מחלו לאמצע ואם אמרו בשביל פלוני מחלנו מה שמחלו מחלו לו.&nbsp; הגבאין והמוכסין
תשובתן קשה ומחזירין למכירין והשאר עושין בהן צרכי רבים.</p>

<p><b>ח,י</b>&nbsp; השוכר חנות מחבירו אין פחות מי&quot;ב
חדש א&quot;ר יהודה בד&quot;א שחל י&quot;ב שלו להיות למוצאי החג אבל אם חל
י&quot;ב חדש להיות למוצאי הפסח נותנין לו ג' רגלים עד שיגבה כל הקיפו רשב&quot;ג
אומר של נחתומין ושל צבעים ג' שנים מפני שעסקן מרובה כשאמרו שלשים יום וכשאמרו
י&quot;ב חדש לא שידור בו ל' יום ולא שידור בו י&quot;ב חדש אלא שיודיענו קודם שלשים
יום שיודיענו קודם י&quot;ב חדש וכשם שאין השוכר רשאי לפנות עד שעה שיודיענו כך אין
המשכיר רשאי לפנות עד שעה שיודיע.&nbsp; גת כל שעת הגת בד כל שעת הבד וצירה אין
פחות מי&quot;ב חדש א&quot;ר נחמיה בד&quot;א באלו העושין בעפר שחור אבל באלו
העושין בעפר לבן כונס את גורנו ומסתלק.</p>

<p><b>ח,יא</b>&nbsp; השואל פונדק מחבירו ללינה אין פחות
מיום אחד לשביתה אין פחות משני ימים לנישואין אין פחות משלשים יום.&nbsp; השואל מחבירו
חלוק לילך בו לבית האבל כדי שילך ויחזור לבית המשתה כל היום לבית האבל ולבית המשתה
שלו אין פחות מז' ימים ר' שמעון אומר אין פחות מן שתי שבתות מפני שבית חמיו באין
אצלו שבת שניה וכן היה רשב&quot;ג אומר האומר לחברו השאילני חלוקך ואלך ואבקר את
אבא שהוא חולה והלך ומצאו שמת קורע ומשלם את נזקה שאלו הימנו סתם אין רשאי ליגע
בו.</p>

<p><b>ח,יב</b>&nbsp; השוכר בית מחבירו ממחה בידו על מקום
התנור ואין ממחה בידו על מקום הכירה שכר הימנו חצר אין ממחה בידו לא על מקום התנור
ולא על מקום הכירה אלא מעמיד את התנור במקום הראוי לו ואת הכירה במקום הראוי לה.&nbsp;
הזבל היוצא מן החצר מה שהוא קולט באויר הרי הוא שלו שברפת ושבחצר הרי הן של בעל
חצר.</p>

<p><b>ח,יג</b>&nbsp; המשכיר בית לחברו ונתנגע אומר לו הרי
שלך לפניך הקדישו הדר בו מעלה שכר להקדש השוכר בית מחברו מעמיד בו רחיים של חמור
אבל לא רחיים של יד ולא מרתף מפני שמכחישין את הכתלים ולא יגדל בו את התרנגולים
מפני שהן מחטטין את הכתלים ולא יעשה בתוכו מכתשת קבועה מפני שמזיע את הכתלים ולא
יעשה רפת בקר ולא אוצר של תבואה.</p>

<p><b>ח,יד</b>&nbsp; המשכיר בית לחבירו בשנים עשר זהובין
לשנה הרי זה מחלקן כל ימות השנה עד אדר נתעברה שנה זה אומר עד אדר ראשון וזה אומר
עד אדר שני חולקין ביניהן.&nbsp; עד סוף אדר זה אומר עד סוף אדר ראשון וזה אומר עד
סוף אדר שני חולקין ביניהן המשכיר בית לחבירו ונפל חייב להעמיד לו בית היה מקורה
בארזים לא יקרנו בשקמים בשקמים לא יקרנו בארזים היו בו חלונות אינו רשאי שלא לפתוח
בו חלונות לא היו בו חלונות אינו רשאי לפתוח בו חלונות אימתי בזמן ששכרו לזמן
מרובה אבל שכרו ממנו לזמן מועט אומר לו הרי שלך לפניך.</p>
<p>&nbsp;</p>

<h2>מסכת בבא מציעא פרק ט</h2>

<p><b>ט,א</b>&nbsp; השוכר את השדה מחבירו והיה בה תבואה
לקצור ענבים לבצור זיתים למסוק הרי אלו שמין אותה ושמין לו.&nbsp; תבואה קצורה
ענבים בצורות זיתים מסוקין אין שמין לו הניחה ויצא והיה בה תבואה לקצור ענבים
לבצור זיתים למסוק הרי אלו שמין לו כיצד שמין לו אם היה שכיר נותנין לו לפי
שכירותו קבלן לפי קבלנותו.</p>

<p><b>ט,ב</b>&nbsp; החוכר שדה בית השלחין מחברו אין פחות
מי&quot;ב חדש שדה בית הבעל כונס את גרנו ומסתלק שדה בית השלחין אני שוכר ממך שדה
בית האילן אני שוכר ממך יבש המעיין נקצץ האילן חייב להעמיד לו מעיין אחר וחייב
להעמיד לו אילן אחר שדה בית השלחין זה אני שוכר ממך שדה בית האילן זה אני שוכר ממך
יבש המעיין נקצץ האילן מנכה לו מן חכורו.&nbsp; השוכר שדה מחבירו והיו בו אילנות
מקום שנהגו להשכיר אילנות עם השדות הרי הן של שוכר.&nbsp; בפני עצמן הרי הן של
משכיר.</p>

<p><b>ט,ג</b>&nbsp; הלוקח שדה קיצה מחברו והיו בה תפוחין
ורמונים רבן שמעון בן גמליאל אומר כל שלא היה בכלל הקיץ הרי הוא של מוכר עשה בדרך
אחר עד שלא כלה הקיץ הרי הוא של לוקח משיכלה הקיץ הרי הוא של מוכר.&nbsp; השוכר
שדה ירק מחבירו והיה בו שורה של ירק אחר הרי הוא של לוקח ואם היה מוקצה בפני עצמו
הרי הוא של מוכר.&nbsp; החוכר שדה מחברו לא יהא נרה שנה וזורעה שנה אלא נר חציה
וזורע חציה כדי שיהא לו מאין לגבות.&nbsp; השוכר שדה מחבירו והיה נרה שנה וזורעה
שנה אחת לא יאמר לו לגורן תן לי חכירי של שתי שנים אלא נותן לו של שנה שנה בפני
עצמה.&nbsp; השם קמתו של חברו בעשרת כורין חטין ועשתה בפחות או ביותר נותן לו שומו
ר' יהודה אומר עשתה בפחות נותן לו שומו ביתר נותן לו כל מה שהשדה עושה ר' יוסי
אומר עולה ויורד עמו וכשם שהלקיחה בכסף בשטר ובחזקה כך שכירה בכסף בשטר ובחזקה.</p>

<p><b>ט,ד</b>&nbsp; המקבל שדה מחבירו מקום שנהגו ליתן פול
בשעורין נותן פול בשעורין שעורים כפליים בחטים נותן כפליים בחטים וכל דבר שמתקבל
לאוצר.&nbsp; ר&quot;י אומר עדשים וכרשינין הרי הן כחטין וכל דבר שמתקבל לאוצר
מקום שנהגו להושיב שומר למחצה לשליש ולרביע יושיבו ואין משנין ממנהג המדינה.</p>

<p><b>ט,ה</b>&nbsp; המקבל שדה מחבירו משזכה בה הובירה
שמין אותה כמה ראויה היא לעשות ונותן לו ואין שמין אותה כנגד שדות שבצדה שמא זו
נירה וזו אינה נירה זו מוזבלת וזו אינה מוזבלת זו מטייבה וזו אינה מטייבה אלא שמין
אותה כמה היא ראויה לעשות ונותן לו שכותב לו אם אוביר ולא אעביד אשלם
במיטבא.&nbsp; המקבל שדה מחבירו ולא עשתה אם יש בה כדי להעמיד כרי חייב ליטפל בה
שכך הוא כותב לו אנא אניר ואזרע ואדוש ואקצור ואוקים כריא ואת תיתי ותיסב פלגא
בעיבורא ובתבנא ואנא בעמלי ובנפקת ידי פלגא.&nbsp; וכשם ששדה הזרע אם יש בה כדי
להעמיד כרי מיטפל בה כך שדה בית האילן אם יש בה כדי להעמיד יציאותיו מיטפל בה ואם
לאו אין מיטפל בה.&nbsp; המקבל שדה מחבירו קוצר ומעמר ודש וזורה.&nbsp; הביילין והחפורות
הסנטר והאנקולמוס באים ונוטלים מן האמצע הבייר והבלן הספר וההפן בזמן שבאין מכח
בעל הבית נוטלין מכח בעל הבית מכח אריס נוטלים מכח אריס ואין משנין ממנהג המדינה.</p>

<p><b>ט,ו</b>&nbsp; המקבל שדה מחבירו ומת לא יאמר לבניו
תנו לי מה שאכל אביכם וכן הן לא יאמרו לו תן לנו מה שעשה אבינו אלא שמין לו.&nbsp;
המקבל שדה מחבירו זרעה שנה ראשונה ולא צמחה כופין אותו לזרעה שניה שניה ולא צמחה
אין כופין אותו לזרעה שלישית.</p>

<p><b>ט,ז</b>&nbsp; המוכר זרעוני גנה לחבירו זרעים שאינן
נאכלין זרען ולא צמחו חייב באחריותן זרעים הנאכלים זרען ולא צמחו אין חייבין
באחריותן ואם התנה עליו מתחלה לזרע חייב באחריותן מה נותן לו דמי הזרע ויש אומרים
כל יציאותיו המקבל שדה ביראות לבית סאה יתר על כן מגלגלין עליו את הכל.</p>

<p><b>ט,ח</b>&nbsp; המקבל שדה מחבירו ליטע מקום שנהגו
להיות נוטע על ד' ד' ועל ה' ה' ועל ו' ו' ועל ז' ז' ואין משנה ממנהג המדינה.&nbsp;
המקבל שדה מחבירו ליטע עד מתי חייב ליטפל בנטיעות עד כדי שיחולו רבי שמעון בן
גמליאל אומר בתאנים משיעכבו המחרישה.&nbsp; המקבל כרם מחבירו חייב ליטפל בו עד
שיעשנה יין זיתים עד שיעשם צבור פשתן עד שיעשנו קורצין חולק ונותן לו זה מכניס
חלקו לעיר וזה מכניס חלקו לעיר.&nbsp; המקבל שדה תאנים מחבירו מקום שנהגו לעשותן
קציעות עושה אותן קציעות גרוגרות עושה אותן גרוגרות דבילה עושה אותן דבילה ואין משנין
ממנהג המדינה.&nbsp; המקבל שדה ירק מחבירו מקום שנהגו למכור בשוק מוכר בשוק בשדה
מוכר בשדה ואין משנין ממנהג המדינה.&nbsp; החוכר שדה מחבירו אפי' לא חכרו הימנו
אלא לזיתים לא יאמר לו אין לך בה אלא זיתים בלבד אלא כל הפירות שעושה הרי אלו שלו.</p>

<p><b>ט,ט</b>&nbsp; החוכר שדה מחבירו לזרע אין לו באילן
בין שיאמר לו אחכור שדה זו אזרע שדה זו אעשה שדה זו אבל אם אמר לו חכור שדה זו זרע
שדה זו עשה שדה זו כל הפירות שעושה הרי אלו שלו.&nbsp; החוכר שדה ניר מחבירו והיה
נרה שנה אחת וזורעה שנה אחת עמד עליו בשעת הניר ואמר לו תן לי חכירות של שתי שנים
אין שומעין לו אלא ימתין עד שתגיע גורן.&nbsp; החוכר שדה מחבירו לא יהא נרה שנה
אחר שנה חכרה הימנו לזמן מרובה נרה שנה אחר שנה וזורעה שנה אחר שנה.&nbsp; החוכר
שדה מחבירו לא יהא נר חציה וזורעה חציה ולא זורעה שני מינין.&nbsp; החוכר ממנו שתי
שדות נר אחת וזורע שני מינין.&nbsp; החוכר ניר מחבירו נר חציה וזורע חציה וזורעה
מינין הרבה.&nbsp; החוכר שדה תבואה מחבירו לא יאמר לו איני בא עד שתכלה ואינו רשאי
לזורעה פעמים.&nbsp; החוכר שדה אילן מחבירו לא יאמר לו איני בא עד שיכלו פירות
מתוכה ואינו רשאי לאכלה פעמים.</p>

<p><b>ט,י</b>&nbsp; המקבל שדה מחבירו נרה ולא זרעה נותן
לו חכורו אף על פי כן שמין לו שאינו דומה מניחה נרה למניחה שלף.&nbsp; החוכר שדה
מחבירו לשחת וגזזה כל הפירות שעושה הרי אלו שלו חכרה לזרע וגזזה לשחת לא יאמר
הריני ממתין עד שיכלה אותו המין מתוכה אלא כל הפירות העושה הרי אלו שלו.</p>

<p><b>ט,יא</b>&nbsp; המקבל שדה מחבירו שנים מועטות אין לו
בקורות שקמה לפיכך הזמורות והקנים שלו קבלה ממנו ז' שנים מקום שנהגו לזרעה פשתן
אפילו ה' שנים זורעה שנה שניה פשתן ויש לו בקורות שקמה.&nbsp; המקבל שדה מחבירו
לזרעה שעורין לא יזרענה תלתן תלתן לא יעשנה מקשה מקשה יזרענה תלתן תלתן יזרענה
שעורין חטים לא יזרענה פשתן פשתן יזרענה חטים.&nbsp; המקבל שדה מחבירו לזרעה חטין
לא יזרענה שעורין שעורין לא יזרענה פשתן פשתן יזרענה שעורין שעורין יזרענה חטין.</p>

<p><b>ט,יב</b>&nbsp; השוכר שדה מחבירו ועמד השוכר והשכירה
לאחר רשאי בעל הבית שיאמר לו אין לי חשבון עם כל אדם אלא עמך עמד בעל הבית והשכירה
לאחר רשאי השוכר שיאמר לו אין לי חשבון עם כל אדם אלא עמך עמד בעל הבית ומכרה
מחשבין עם בעל הבית וכדרך שהערים השני נהנה כך משלם לראשון עמד בעל הבית והקדישה
אינה מקודשת עד שתחזור לרשותו וכל מה שנהנה הימנה הרי הוא הקדש עמד השוכר והקדישה
הרי זו מקודשת עד שתצא מרשותו ומעלה שכר לבעלים ומעלה שכר להקדש.</p>
<p>&nbsp;</p>

<h2>מסכת בבא מציעא פרק י</h2>

<p><b>י,א</b>&nbsp; המלוה את חבירו סתם אין פחות מל' יום
ובמדינה שהיא נוהגת פחות מכן או יתר על כן אין משנין ממנהג המדינה שכיר שעות ביום
גובה כל היום שכיר שעות בלילה גובה כל הלילה וכל היום שכיר שבת שכיר חדש שכיר שנה
שכיר שבוע יצא ביום גובה כל היום יצא בלילה גובה כל הלילה ועל כולן אינו עובר
עליהן אלא לילה הראשון בלבד.&nbsp; הכובש שכר שכיר עובר משום ה' לאוין משום (ויקרא
יט) בל תעשוק (שם) ובל תגזול (שם) ובל תלין פעולת שכיר אתך עד בוקר (דברים כד)
ביומו תתן שכרו ולא תבא עליו השמש כי עני הוא.&nbsp; אחד שכר אדם ואחד שכר בהמה
ואחד שכר כלים עובר משום שמות הללו ר' יוסי אומר שכר אדם עובר משום שמות הללו שכר
בהמה ושכר כלים עובר משום בל תעשוק גר תושב עובר משום בל תעשוק ומשום ביומו תתן
שכרו.&nbsp; המחהו אצל חנוני ואצל שולחני הן עוברין עליו והוא אין עובר עליהן ואם
התנה עמו מתחלה על מנת כן אף הם אין עוברין עליו והוא אין עובר עליהן ואם אמר לאחר
לשכור לו זה אינו עובר עליו.</p>

<p><b>י,ב</b>&nbsp; השכיר נשבע בזמנו ונוטל עבר זמנו אין
נשבע ונוטל אם יש עדים שתבעו בתוך זמנו ואפילו לאחר זמנו הרי זה נשבע ונוטל אמר
רבי יהודה במה דברים אמורים בזמן שאמר לו נתתי לך שכרך והוא אומר לא נתת לי אבל אם
אמר לא נשכרתי והוא אומר לא שכרתיך סלע אמרתי לך והוא אומר שתים אמרת לי המוציא
מחבירו עליו הראיה.&nbsp; הנותן כליו לאומן לעשות וגמרה מלאכתו אפילו הוא אצלו ג'
ימים אינו עובר עליו החזירו לו בחצות היום כיון ששקעה החמה עובר עליו.</p>

<p><b>י,ג</b>&nbsp; המלוה את חבירו אינו רשאי למשכנו ואם
משכנו צריך לחזור לו ועובר על כל שם ושם שיש בו.&nbsp; שליח ב&quot;ד הבא למשכן
הוא עומד מבחוץ והלה מוציא לו את המשכן שנאמר (דברים כד) בחוץ תעמוד וגו' משכנו
בשני כלים אחד שצריך לו ואחד שאין צריך לו זה שצריך לו נוטלו ומחזירו וזה שאין
צריך לו נוטלו ואין מחזירו ואם מחזירו עד עולם למה הוא נוטלו רבי אומר אומר אני
שמא תבוא שמיטה ותשמטנו או שמא ימות הלה ונמצאו מטלטלין ביד היורשין.&nbsp; אלמנה
בין שהיא ענייה בין שהיא עשירה אין רשאי למשכן שנאמר (דברים כד) לא תחבול בגד
אלמנה אחת ענייה ואחת עשירה דברי ר&quot;י ר&quot;ש אומר ענייה אין רשאי למשכן
עשירה נוטל ואין מחזיר שלא יהא הולך ובא אצלה שלא להשיאה שם רע.&nbsp; חבל בו זוג
של מספרים צמד של פרות חייב על זה בעצמו ועל זה בעצמו שנאמר (שם) לא יחבול רחים ורכב
מה רחים ורכב מיוחדים שני כלים המשמשין מלאכה אחת וחייב על זה בעצמו ועל זה בעצמו
אף כל שהן שני כלים המשמשין מלאכה אחת חייב על זה בעצמו ועל זה בעצמו היו לו ה'
ריחיים אין רשאי למשכן אפי' אחת מהן אם אין עושה מלאכה אלא באחת מהן אין חייב אלא
על אותה בלבד.</p>
<p>&nbsp;</p>

<h2>מסכת בבא מציעא פרק יא</h2>

<p><b>יא,א</b>&nbsp; הבית והעלייה של שנים שנפלו שניהן
חולקין בעצים ובאבנים ובעפר במה דברים אמורים בזמן שהיו שוין אבל אם אחד מהן גדול
ואחד קטן זה נוטל לפי שלו וזה נוטל לפי שלו ורואין את העליונות כאילו הן ראויות
להשבר.</p>

<p><b>יא,ב</b>&nbsp; הבית והעלייה של שנים ורצו שניהם שלא
לבנות התחתון נוטל שני חלקין והעליון שליש.&nbsp; הבית והעלייה של שנים והרי בעל
העלייה מבקש לעשות דיוטא אחרת ואין בעה&quot;ב מניחו מקום שנהגו לעשות שני דיוטות
עושה שלש עושה ואין משנין ממנהג המדינה.&nbsp; הבית והעלייה של שנים נפחתה מעזיבה
רבי יוסי אומר מנחם בני אומר התחתון נותן את התקרה והעליון נותן את המעזיבה כגון
חנויות הפתוחות לסטיו שהתחתון נותן את התקרה והעליון נותן את המעזיבה.</p>

<p><b>יא,ג</b>&nbsp; היתה חורבתו בצד גינתו של חבירו ועמד
וגדרה מגלגלין עליו יציאותיו של כותל כדרך שהוא בונה היתה סמוכה לחצרו של חבירו
אע&quot;פ שלא נתן את הקורה לאותו הרוח נותנין לו יציאותיו של כותל בשעה שהוא
בונה.</p>

<p><b>יא,ד</b>&nbsp; היתה למעלה מחצרו של חבירו לא יאמר
לו הריני מיסד עמך מכנגד חצרי למעלה אלא מיסד עמו מלמטה ועולה.&nbsp; היתה למעלה
מגגו של חבירו אין זקוק לו מביא אדם אבניו ומפרקן על פתח ביתו ברשות הרבים להעלותן
לראש הדימוס ואם לשהותן הרי זה אסור ואם בא אחר והוזק בהן הרי זה חייב.</p>

<p><b>יא,ה</b>&nbsp; מסרן החצב לגמל הגמל חייב גמל לסתת
הסתת חייב סתת לסבל הסבל חייב העלן לראש הדימוס ונפלו כולן חייבין מסרן גמל לסתת
והוזק בהן בין באבן ובין בסיתת הסתת חייב סתת לסבל והוזק בסתת הסתת חייב באבן הסבל
חייב ישבה על גבי דימוס או שהיה מפקפק בה ונפלה אדריכל חייב.&nbsp; מביא אדם עפר
וצוברו על פתח ביתו לרשות הרבים לשרותו לטיט ואם לשהותו הרי זה אסור ואם בא אחר
והוזק בו הרי זה חייב ולא יהא מגביל בצד זה ובונה בצד זה אלא מגביל במקום שהוא
בונה נפל הכותל מחמת הזועות ומחמת הרוח ומחמת הגשמים אם בנאו כדרכו פטור אם לאו
חייב נתנו לו זמן נפל בתוך זמן פטור לאחר זמן חייב וכמה הוא זמן אין פחות מל'
יום.&nbsp; מוציא אדם זבלו וצוברו על פתח ביתו ברשות הרבים להוציאו לזבלים ואם
לשהותו הרי זה אסור ואם בא אחד והוזק בו הרי זה חייב ר&quot;י אומר בשעת הוצאת
זבלים מוציא זבלו וצוברו על פתח ביתו ברשות הרבים כדי שישוף ברגלי אדם וברגלי בהמה
ל' יום שעל מנת כן הנחיל יהושע לישראל את הארץ.</p>

<p><b>יא,ו</b>&nbsp; לזה חצר סמוכה לכאן ולזה חצר סמוכה
לכאן זה סומך לחצרו וזה סומך לחצרו ר&quot;י אומר לא הורשו אלא ל' יום הוזק בתוך
ל' יום פטור לאחר ל' יום חייב רבי שמעון אומר לא הורשו אלא שלשה ימים הוזק בתוך
שלשה ימים חייב וכן היה ר&quot;י אומר כבית תשעה חצאי קבין לזה וכבית תשעה חצאי
קבין לזה כדי שיהא איכר אומן חורש ושונה כללו של דבר כל ששם הראשון קרוי עליו אין
רשאי לחלקו.</p>

<p><b>יא,ז</b>&nbsp; אין חולקין את האבולים עד שיהא בה
כדי שיעור לזה וכדי שיעור לזה אמר אחד מהן לחבירו טול את הפחות ותן לי שיעור
שומעין לו רבי שמעון בן גמליאל אומר אין שומעין לו מפני כבוד אבותיו ושאר כל
הדברים ששם הראשון קרוי עליהן הרשות בידו פתחים שבחצר גדולים של אחד וקטנים של אחד
גדולים אין להם אלא ד' אמות וקטנים נותנין להן ד' אמות לכל אחד ואחד.&nbsp; אחד
נוטל פתח הגדול ואחד נוטל שני פתחים קטנים זה שנוטל פתח גדול אין לו אלא ד' אמות
וזה שנוטל שני פתחים קטנים נותנין לו ד' אמות לכל אחד היה שם אחד רחב מעשר אמות
נוטל ד' אמות בחצר פחות מכן משלימין לו את המדה כנגדו נותנין לו מכניס ומוציא ד'
אמות בחצר.</p>

<p><b>יא,ח</b>&nbsp; זבל שבחצר מתחלק לפי פתחים ואכסניא
לכל אדם הפתח פתוח למרפסת אין לו ד' אמות מרפסת עצמו יש לו ד' אמות.&nbsp; ה'
פתחים פתוחין למרפסת אין למרפסת בחצר אלא ד' אמות בלבד.&nbsp; מי שיש לו אכסדרה
לפנים מביתו בזמן שמגופפת נותנין לו מכניס ומוציא ד' אמות בחצר אינה מגופפת הרי
היא כשאר כל החצר סולם הצורי יש לו ד' אמות ולמצרי אין לו ד' אמות אם היה קבוע
במסמר יש לו ד' אמות היציע והדות והעלייה אין להן ד' אמות חולית הבאר יש לה ד'
אמות באר הקרוב לאמה מתמלא ראשון ואם קדם השני ומילא הרי זה זריז ונשכר בנה בית
לפנים מגנתו אין לו בחצר אלא ד' אמות בלבד חלק ביתו לפנים מביתו וגינה לפנים מביתו
וגינה לפנים מגנתו אין לו בחצר אלא ארבע אמות בלבד ולא יפתחם לחצר השותפין אבל
פותחן לתוך שלש.</p>

<p><b>יא,ט</b>&nbsp; מי שיש לו פתח במבוי אין בני מבוי
כופין אותו לעשות הימנו דלת למבוי שיכול לומר רצוני שאכנס בחבילתי על פתחי כופין
בני מבוי זה את זה שלא להושיב ביניהן לא חייט ולא בורסי ולא אחד מן כל בעלי
אומניות לשכנו אין יכולין לכופו ר' שמעון בן גמליאל אומר אף לשכנו יכולין
לכופו.&nbsp; מי שיש לו בית בחצר אחרת בני חצר אחרת משעבדין אותו לעשות עמהן דלת
נגר ומנעול לחצר שאר כל הדברים אין משעבדין אותו אם היה שרוי עמהן באותה חצר
משעבדין אותו לחפור עמהן בורות שיחין ומערות ולתקן את המקואות ואמת המים ושאר כל
הדברים אין משעבדין אותו ואם היה שרוי עמהן באותה העיר משעבדין אותו על הכל כופין
בני חצר זה את זה לעשות לחי וקורה למבוי.</p>

<p><b>יא,י</b>&nbsp; כופין בני בקעה זה את זה לעשות
ביניהן חריץ ובן חריץ ה' חצרות הפתוחות למבוי אחד ונתקלקל כולן משמשות עם החיצונה
והחיצונה משמשת לעצמה והשאר משמשות עם השניה והשניה משמשת לעצמה הפנימית שבכולן
משמשת לעצמה ומשמשת עם כולן רצו בני הפנימית לפתוח להן פתח ממקום אחר יכולין לעכב
על ידן היה סתום ונמלך לפתחו מעכב על ידו דברי ר' שמעון בן אלעזר ה' חצרות הפתוחות
לחנות כולן משמשות במבוי ה' דיוטאות משתמשות בבת אחת ונתקלקל כולן משתמשות עם
הראשונה והראשונה משמשת לעצמה והשאר משמשות עם השניה והשניה משמשת לעצמה שלישית
שבכולן משמשת לעצמה ומשתמשת בכולן.&nbsp; העשוי לכביסה אין ממחין בידו לגשמים
לגשמים אין ממחין בידו לכביסה.</p>

<p><b>יא,יא</b>&nbsp; ה' גנות משתמשות באמה אחת ונתקלקלה
כולן מתקנות עם העליונה והעליונה מתקנת לעצמה והשאר מתקנות עם השניה והשניה מתקנת
לעצמה התחתונה שבכולן מתקנת לעצמה ומתקנת עם כולן.&nbsp; כופין בני חצר זה את זה
לעשות לחצר גג גבוה עשרה טפחים בחזקת שנתן שומעין לו שלא לסמוך את הקורה לפיכך
בחזקת שלא נתן אין שומעין לו לסמוך את הקורה רבי יוסי אומר היה שם אחד מעכב הופך
את החזית אצלו לפיכך אם נפל הכותל העצים והאבנים שלו.</p>

<p><b>יא,יב</b>&nbsp; כופין בני העיר זה את זה לבנות להן
בית הכנסת לקנות להן ספר תורה ונביאים ורשאין בני העיר להתנות על השערים ועל המדות
ועל שכר הפועלים רשאין לעשות קיצתן רשאין בני העיר לומר כל מי שיראה אצל פלוני יהא
נותן כך וכך כל מי שיראה אצל מלכות יהא נותן כך וכך כל מי שרצה או שתרעה פרתו בין
הזרעים יהא נותן כך וכך וכל מי שתרעה בהמה פלונית יהא נותן כך וכך רשאין לעשות
קיצתן ורשאין הצמרין והצבעין לומר כל מקח שיבא לעיר נהא כולנו שותפין בו רשאין
הנחתומין לעשות רגועה ביניהן רשאין החמרין לומר כל מי שימות לו חמור לעמוד לו חמור
אחר מתה בכוסיא אין צריכין להעמיד לו חמור דלא בכוסיא צריכין להעמיד לו חמור ואם
אמר תנו לי ואני לוקח לעצמי אין שומעין לו אלא לוקחין ונותנין לו רשאין הספנין
לומר כל מי שתאבד ספינתו נעמיד לו ספינה אחרת אבדה בכוסיא אין צריכין להעמיד לו
דלא בכוסיא צריכין להעמיד לו ואם פירש למקום שאין בני אדם פורשין אין צריכין
להעמיד לו.</p>

<p><b>יא,יג</b>&nbsp; מי שהיה בלן לרבים ספר לרבים נחתום
לרבים שולחן לרבים ואין שם אחר אלא הוא והגיע שעת הרגל ומבקש לילך לתוך ביתו
יכולין לעכב על ידיו עד שיעמיד אחר תחתיו ואם התנה עמהם בב&quot;ד או שעיברו עליו
את הדרך הרשות בידו.&nbsp; הנוטע אילן לרבים מלקט ואוכל מלקט ומכניס לתוך ביתו ולא
יהא מלקט ועושה גרוגרות מלקט ועושה דבלה שמתחלה לא נטעו אלא על מנת כן ולעוברי
דרכים מלקט ואוכל ואסור להכניס לתוך ביתו.&nbsp; החופר בור לרבים ממלא ושותה ממלא
ומכניס לתוך ביתו ולא יהא ממלא ומשקה ומוכר בשוק.&nbsp; הצמרין והצבעין ממלאין לשתות
ואין ממלאין לסחורה.&nbsp; הביר והבלן והספר ממלאין לשתות ואין ממלאין להשתמש אבל
מכבשין בהן את הכבשים מדיחין בהן את הירק לעוברי דרכים ממלא ושותה ואסור להכניס
לתוך ביתו היו פועלים עושין בצידו לא יהיה ממלא ומשקה אותן אלא הולך כל א' וא'
ושותה ועושה.</p>

<p><b>יא,יד</b>&nbsp; העושה מערות לרבים מרחיץ פניו ידיו
ורגליו בהן היו ידיו ורגליו מלוכלכות בטיט ובצואה אסור ובבור ובשיח בין כך ובין כך
אסור הנכנס למרחץ מחמין לו את הצונן ומצנן לו את החמין חופף את ראשו בנתר ובמימי
רגלים אע&quot;פ שעשה תקלה לבאים אחריו שע&quot;מ כן הנחיל יהושע לישראל את
הארץ.&nbsp; מעין של בני העיר הן והן ואחרים הן קודמים לאחרים אחרים ובהמתן חיי
אחרים קודמים לבהמתן רבי יוסי אומר בהמתן קודמת לחיי אחרים בהמתן ובהמת אחרים
בהמתן קודמת לבהמות אחרים אחרים וכביסתן חיי אחרים קודמין לכביסתן ורבי יוסי אומר
כביסתן קודמת לחיי אחרים כביסתן וכביסת אחרים כביסתן קודמת לכביסת אחרים בהמת
אחרים וכביסתן בהמת אחרים קודמת לכביסתן בית השלחין שלהם ובהמת אחרים בית השלחין
שלהם קודמת לבהמת אחרים וכולן עולין לחשבון באחרונה.</p>

<p>&nbsp;</p>
<hr>
<p>&nbsp;</p>

<h2><a name="baba_bat"></a>מסכת בבא בתרא פרק א</h2>

<p><b>א,א</b>&nbsp; לא יחפור אדם בור סמוך לבורו של חבירו
אא&quot;כ הרחיק מכותלו של חבירו ג&quot;ט וסד בסיד רבי יהודה אומר בסלע הבא בידו
זה חופר בארו מכאן וזה חופר בארו מכאן זה מרחיק ג' טפחים וסד בסיד וזה מרחיק
ג&quot;ט וסד בסיד.&nbsp; מרחיקין את הנברכת ואת הבקיע ואת ירקות מכותלו של חבירו
ג&quot;ט וסד בסיד מרחיקין את הגפת ואת הזבל ואת המלח ואת הסיד ואת הסלעים ואת
החול מכותלו של חבירו ג&quot;ט וסד בסיד.</p>

<p><b>א,ב</b>&nbsp; מרחיקין את הזרעים ואת המחרישה ואת מי
רגלים מן הכותל ג&quot;ט מרחיקין את הרחיים של יד שלש מן השכב שהן ארבע מן הרכב
ושל חמור שלשה מן האסטרוביל שהוא ארבעה מן הקלת רבי יהודה אומר תוקע יתד בארץ
וסומך עליו את הקורה ובלבד שלא יתקע לתוך של חבירו.&nbsp; מרחיקין את התנור ג'
טפחים מן הכליא שהן ארבעה מן הכפה ובכירה טפח לא יטיל אדם מי רגלים בכותלו של
חבירו אא&quot;כ הרחיק ג&quot;ט ומאבנים טפח ובצונמא מותר.</p>

<p><b>א,ג</b>&nbsp; באמת ביין התירו אבל לא ברפת בקר
ואע&quot;פ שממעיטו אינו אלא משביחו ואם קדמו חנות ורפת את האוצר אין יכול למחות
בידו ולומר לו איני יכול לישן לא מקול הפטיש ולא מקול הרחיים ולא מפני ריח רע ולא
מקול תינוקות.</p>

<p><b>א,ד</b>&nbsp; לשכנו אין יכולין לכופו רבן שמעון בן
גמליאל אומר לשכנו יכולין לכופו.&nbsp; יש לו חנות ברשות הרבים ומבקש לפותחה לחצר
השותפין יכולין לעכב על ידיו מפני שמרבה עליהן את הדרך יש לו בית בחצר השותפין
ומבקש לחלקו ולהקרות בו את התינוקות יכולין לעכב על ידיו מפני שמרבה עליהם את הדרך
יש לו גג ברשות הרבים ומבקש לבנות על גבו עלייה לפותחה לחצר השותפין יכולין לעכב
על ידיו מפני שמרבה עליהן את הדרך כיצד הוא עושה עושה לו לולו ופותחה לתוך ביתו.</p>

<p><b>א,ה</b>&nbsp; מרחיקין את הכותל מן החלונות ארבע
אמות למעלה.&nbsp; מן הצדדין כדי שלא יהא רואה.&nbsp; מלמטה כדי שלא יציף.&nbsp;
מכנגדן כדי שלא יאפיל.&nbsp; מרחיקין את הסולם מן השובך ארבע אמות כדי שיהא זוקף
את הסולם ואת הכותל מן המזחילה ארבע אמות כדי שיהא לו מקום לסוד.</p>

<p><b>א,ו</b>&nbsp; מרחיקין את השובך מן העיר חמשים
אמה.&nbsp; הלוקח שובך מחבירו ונפל אפילו הוא בית רובע הרי זה בונה את מקומו ניפול
הנמצא מן שתי שובכות רחוק מחמשים אמה לכאן ומחמשים אמה לכאן הרי הוא של מוצאו רבי
עקיבה אומר לכל רוח הוא עושה ומרחיק חמשים אמה חוץ ממערבה מפני שאינה תדירה.</p>

<p><b>א,ז</b>&nbsp; מרחיקין את המשרה מן הירק ואת הכרשין
מן הבצלים ואת החרדל מן הדבורים רבי יוסי מתיר בחרדל שאומר לו כדרך שעשית בתוך שלך
אף אני עושה בתוך שלי וכן היה רבי יוסי אומר מרחיקין את הדבורים מן העיר חמשים אמה
כדי שלא ינטשו את בני אדם רבי נתן אומר מגדל דבורים כמגדל כלבים רבי נתן אומר
מרחיקין את הכבשונות מן העיר חמשים אמה ואת האילן מן העיר עשרים וחמש אמה וכשם
שמרחיקין מן העיר כך מרחיקין מבורות ושיחין ומערות וכשם שמרחיקין מכולן כך מרחיקין
מן הקברות.&nbsp; קבר שהקיפתו העיר בין מארבע רוחות בין משלש רוחות בין משתי רוחות
זו כנגד זו רחוק יתר מחמשים אמה לכאן ומחמשים אמה לכאן אין מפנין אותו פחות מכן
מפנין אותו כל הקברות מתפנין חוץ מקבר המלך ומקבר הנביא רבי עקיבה אומר אף קבר
המלך וקבר הנביא מתפנין אמרו לו והלא קבר בית דוד וקבר חולדה הנביאה היו בירושלים
ולא נגע בהן אדם מעולם אמר להם משם ראיה מחילה היתה להן והיתה מוציאה טומאה לנחל
קדרון.</p>

<p><b>א,ח</b>&nbsp; מרחיקין את האילן מן הבור עשרים וחמש
אמה ובחרוב ובשקמה חמשים אמה בין מלמעלה בין מן הצד רש&quot;א כשם שמרחיקין מלמעלה
כך מרחיקין מלמטה רבי יוסי מתיר שלא ניתנו שדות אלא לנטיעה.&nbsp; לא יטע אדם אילן
סמוך לשדה חבירו אא&quot;כ הרחיק הימנו ד' אמות ואם רוצה עושה מחיצה גבוהה או
גדר.&nbsp; אחד גפנים ואחד כל האילן מרחיק ארבע אמות ונוטע כדי שיהא בקר עובר
בכליו.&nbsp; היו שרשיו יוצאים לתוך של חבירו מעמיק שלשה טפחים כדי שלא תעכב
המחרישה.&nbsp; אילן העולה בין מן הגזע ובין מן השרשין הרי אלו של בעל הבית בית
השלחין ובית האילן כנגד המשקולת אבא שאול אומר כל אילן סרק כנגד המשקולת מפני שהצל
רע לבית השלחין.</p>
<p>&nbsp;</p>

<h2>מסכת בבא בתרא פרק ב</h2>

<p><b>ב,א</b>&nbsp; כל שאינו עושה פירות תדיר כגון שדה
בית השלחין בית הבעל חזקתה שלש שנים ואינה מיום ליום אמר רבי יהודה לא אמרו שלש
שנים אלא כדי שיהא בא באספמיא אבל אם היה עמו במדינה כיון שאכלה שנה אחת ה&quot;ז
חזקה.&nbsp; הלוקח מחמת הלוקח אע&quot;פ שהלוקח הראשון אומר גזולה היא בידי לא כל
הימנו לאבד זכותו של זה.&nbsp; האוכל שדה מחמת אונו ונמצאת אונו שהיא פסולה הרי זה
אינה חזקה.&nbsp; האוכל שדה בחזקת שהיא שלו והוציא עליו שטר שמכרה לו ושנתנה לו
במתנה יתקיים שטר בחותמיו ואם אמר כתבתי שטר ונטלתי מעות שטר פיספיס הוא בידך הכל
הולך אחר חזקה.&nbsp; האוכל שדה שש שנים וערער עליו שלש שנים הראשונות ובאחרונה
אמר לו אתה מכרת לי ואתה נתת לי במתנה אם מחמת טענה הראשונה אינה חזקה שכל טענה
שמקצתה בטלה בטלה כולה.</p>

<p><b>ב,ב</b>&nbsp; אימתי אמרו אריס ישבע שלא בטענה כל
זמן שאריס יצא מאריסותו הרי הוא ככל אדם.&nbsp; שותף כל זמן ששותף יצא משותפותו
הרי הוא כאחד מכל אדם אפוטרופוס כל זמן שאפוטרופוס יצא מאפוטרופסותו הרי הוא כאחד
מכל אדם.&nbsp; הבן שחלק והאשה שנתגרשה הרי הן כאחד מכל אדם מקבלי פקדונות והרועים
והשכיר אין להם חזקה האומנין אין להן חזקה כיצד רואה כליו אצל כובס ועבדו אצל אומן
אמר לו תן לי את שלי אמר לו אתה מכרתם לי ואתה נתתם לי במתנה אינה חזקה אתה אמרת
לי למוכרם אתה אמרת ליתנם במתנה הרי זו חזקה.</p>

<p><b>ב,ג</b>&nbsp; חזקה שלש שנים החזיק האב שנה אחת והבן
שתי שנים האב שתי שנים והבן שנה אחת הרי זו חזקה.&nbsp; האב שנה והבן שנה והלוקח
שנה הרי זו חזקה החזיק בפני האב שנה אחת ובפני הבן שתי שנים הרי זו חזקה בפני האב
שתי שנים ובפני הבן שנה אחת הרי זו חזקה בפני האב שנה ובפני הבן שנה ובפני הלוקח
שנה הרי זו חזקה.</p>

<p><b>ב,ד</b>&nbsp; החזיק האדם בפני שנים שנה הראשונה
בפני שנים שנה השניה בפני שנים שנה השלישית הרי אלו שלש עדיות והן עדות אחת נמצאת
כת הראשונה זוממת הרי בידו שתי שנים שניה הרי בידו שנה אחת שלישית אין בידו כלום
היו הן הראשונים והן האחרונים נמצאו זוממין בראשונה אין בידו כלום שניה הרי בידו
שנה אחת שלישית הרי בידו שתי שנים א&quot;ר יוסי בא רבי יוחנן בן נורי אצל רבי
חלפתא אמר לו הרי שהחזיק בפני שנים שנה ראשונה ובפני שנים שנה שניה ובפני שנים שנה
שלישית מהו אמר לו הרי זו חזקה אמר לו אף אני אומר כן אלא שעקיבה אומר אין חזקה
רבי יהודה אומר הרי הוא אומר (מלכים&nbsp;א ד) ולשלמה שנים עשר נציבים על כל ישראל
וכלכלו וגו' ואומר (שם) ונציב אחד אשר בארץ הוי אומר זה חודש העבור רבי נחמיה אומר
זה אפוטרופוס שממונה ע&quot;י כולן שאין שבחו של מלך להיות שנים עשר משמשין אותו
אלא שנים עשר משמשין את האחד והאחד משמש את המלך.</p>

<p><b>ב,ה</b>&nbsp; המחזיק בנכסי הגר נעל וגדר ופרץ כל
שהוא הרי זו חזקה נעל אחד וגדר אחד הרי זו חזקה נעלו שנים וגדרו שנים הרי זו חזקה
היו לו עשר שדות כיון שהחזיק באחת החזיק בכולן עשרה עבדים אע&quot;פ שהחזיק באחד
לא החזיק בכולן כלים ועבדים זכה בכלים לא זכה בעבדים בעבדים לא זכה בכלים כלים
וקרקעות זכה בקרקעות לא זכה בכלים בכלים לא זכה בקרקעות עבדים וקרקעות זכה בעבדים
לא זכה בקרקעות בקרקעות לא זכה בעבדים הלך בה בין לארכה ובין לרחבה הרי זה קנה
הלכו בו שנים זה קנה מקום הילוכו וזה קנה מקום הילוכו דברי ר&quot;א וחכמים אומרים
שניהם לא קנו עד שעה שיחזיקו לקח ממנו עשר שדות כיון שהחזיק באחת מהן החזיק בכולן
שכר ממנו עשר שדות כיון שהחזיק באחת מהן החזיק בכולן לקח מקצתן ושכר מקצתן והחזיק
בין בלקיחה בין בשכירה הרי זו חזקה.&nbsp; נכסים שאין להן אחריות נקנין עם נכסים שיש
להן אחריות בכסף ובשטר ובחזקה כיצד אמר לו חצר וכל מה שבתוכה אני מוכר לך כיון
שכתב שטר וקבל מעות והחזיק באחת מהן החזיק בכולן מקום עמידת תנור וכירים בחצר אין
להם חזקה קורה על גביהן כל שהוא הרי זו חזקה תרנגולין בחצר אין להן חזקה עשה להן
גג גבוה י' טפחים הרי זו חזקה צנור אין לו חזקה מקום קילוחו יש לו חזקה פתח בחצר
אע&quot;פ שסתמו אין לו חזקה פרץ פצימיו יש לו חזקה איזו היא חלון הצורי כל שראשו
של אדם יכול ליכנס לתוכה דברי רבי מאיר ובלבד שיהא לה מלבן או צורת פתח וכן היה
רבי מאיר אומר לא יפתח אדם פתח על גבי פתחו של חבירו וחלון על גבי חלון של חבירו
פתח ע&quot;ג חלונו של חבירו וחלון על גבי פתחו של חבירו וחכמים מתירין ובלבד
שירחיק ד' אמות אבא שאול אומר לא יפתח אדם חנות כנגד חצרו של חבירו כדי שלא יהא
יושב בחנותו ורואה מה בחצרו של חבירו אלא זה פותח לרשות הרבים וזה פותח לרשות הרבים.</p>

<p><b>ב,ו</b>&nbsp; כשם שבני חצר יכולין למחות זה על ידי
זה בחצר של שותפין כך בני מבוי יכולין למחות זה את זה במבוי השותפין כיצד בנה מרחץ
בצד מרחצו של חבירו חנות בתוך חנותו של חבירו אין יכול למחות בידו ולומר לו אתה
הבאת את התקלה שאומר לו כדרך שעשית בתוך שלך אף אני עושה בתוך שלי היו מימיו
עוברים דרך גגו של חבירו ועמד והפסיקן יכול לעכב על ידו עד שיודיע באיזה מקום הוא
מוליכן היתה דרך הרבים או נהר עוברת בתוך [שדהו] ועמד וגדרו והעבירו בתוך שדה
חבירו אין יכול למחות בידו ולומר לו אתה הבאת עלי את התקלה שאומר לו כדרך שעשיתי
בתוך שלי כך עשה בתוך שלך רבי יהודה אומר הרבים שבררו דרך לעצמן מה שבררו
בררו.&nbsp; יש לו באר בחצרו של חבירו והרי בעל חצר מבקש לחפור לו באר אחרת יכול
לעכב על ידיו ולא יעשנו בית הגלגל לרבים בית טבילה לרבים ולא יהא ממלא ומשקה ממלא
ומוכר אלא ממלא ומשקה בשוק ממלא ומוכר בשוק לקח חצר ובה זיזין וגזוזטראות ונפלו
הרי זה בונה את מקומן אין מפייחין אין מסיידין אין מכיירין לקח בית מופח מסויד
ומכויר הרי הן בחזקתן סד אדם כל ביתו בסיד ומשייר דבר מועט זכר לירושלים עושה אדם
כל עסקי סעודה ומשייר דבר מועט זכר לירושלים עושה אשה כל תכשיטיה ומשיירת דבר מועט
זכר לירושלים שנאמר (תהילים קלז) אם אשכחך ירושלים תשכח ימיני תדבק לשוני לחכי
וגו' כל המתאבלין עליה בעולם הזה שמחים עמה לעולם הבא שנאמר (ישעיהו סו) שמחו את
ירושלים וגילו בה כל אוהביה שישו אתה משוש כל המתאבלים עליה.</p>
<p>&nbsp;</p>

<h2>מסכת בבא בתרא פרק ג</h2>

<p><b>ג,א</b>&nbsp; המוכר את הבית מכר את הדלת ואת הנגר
ואת המנעול ואת המכתשת החקוקה אבל לא מכר את התנור ולא את הכירים ולא את הרחיים
ולא את המכתשת הקבועה ר&quot;א אומר כל המחובר בקרקע ה&quot;ז מכור ואם אמר לו הוא
ומה שבתוכו אני מוכר לך הרי כולן מכורין ואע&quot;פ שאומר לו הוא וכל מה שבתוכו
אני מוכר לך לא מכר לו את הבאר ולא את השידה ולא את הדותות והיציעים ולא את המערות
שבתוכו א&quot;כ למה כתב עומקא ורומא שאם רצה להגביה מגביה להשפיל משפיל כל שאינו
מכור בבית מכור בחצר.&nbsp; המוכר את החצר מכר את הבית המוכר את הבית לא מכר את
החצר אלא אוירה של חצר.</p>

<p><b>ג,ב</b>&nbsp; המוכר את החצר מכר בתים הפנימים ובתים
החיצונים אבל לא מכר את הוילאות ולא את הוילסאות ולא את המרחצאות שלפנים הימנו ואם
היו עשויין לתשמיש החצר הרי כולן מכורין אצטבלן העשוי לתשמיש חצר מכור לרבים אין
מכור חנויות הפתוחות לפנים מכורות עמה לחוץ אין מכורות עמה לפנים ולחוץ הרי אלו
מכורות עמה.</p>

<p><b>ג,ג</b>&nbsp; המוכר את בית הבד מכר את היצירים ואת
היקבים את המפרכות ואת הרחיים התחתונה אבל לא מכר את השקין ולא את המרצופין ולא את
הרחיים העליונה ואם אמר לו הוא ומה שבתוכו אני מוכר לך הרי כולן מכורין ואף על פי
שאמר לו הוא ומה שבתוכו אני מוכר לך לא מכר לא את הבור ולא את השיח ולא את היציעין
ולא את הדותות ולא את המערות שבתוכו ואם אמר לו הוא ומה שבתוכו אני מוכר לך הרי
כולן מכורין.</p>

<p><b>ג,ד</b>&nbsp; המוכר את המרחץ מכר בתים הפנימים
ובתים החיצונים בית היורות בית הקמין ובית האולייארין אבל לא מכר לא את היורות ולא
את הקמין ולא את המגדלים שבתוכו ואם אמר לו הוא ומה שבתוכו אני מוכר לך הרי כולן
מכורין ואף על פי שאמר לו הוא ומה שבתוכו אני מוכר לך לא מכר את הבריכות המסתפקין
מהן מים בין בימות החמה בין בימות הגשמים ואף לא בית כנסת העצים ואם אמר לו מרחץ
וכל משמשיה אני מוכר לך הרי כולן מכורין.</p>

<p><b>ג,ה</b>&nbsp; המוכר את השדה לא מכר את הגת ולא את
השומירה אע&quot;פ שהן כרם אבא שאול אומר אף לא מחיצת הקנים שהיא בית רובע מכר לו
כל האילנות חוץ מחרוב המורכב וסדן שקמה וכל שאינו מכור בשדה מכור בעיר המוכר העיר
רבי יהודה אומר סנטר מכור אינקולמוס אין מכור ואם א&quot;ל היא וכל מה שבתוכה אני
מוכר לך הרי כולן מכורין ואע&quot;פ שאמר לו היא וכל מה שבתוכה אני מוכר לך לא מכר
את שיריה ולא את בנותיה ולא את החורשין המוקצין בפני עצמן ולא את הביברין של חיה
ושל עופות ושל דגים.</p>

<p><b>ג,ו</b>&nbsp; המוכר את הכרם מכר את הקנים ואת
הדוקרנין ואת זמורות שקמה שבתוכו אבל לא מכר לא את העצים ולא את האבנים סוירות בין
לנירו ובין לגדרו ולא את זבלים ולא את קורות שקמה שבתוכו אבא שאול אומר כל העושה
לתשמיש הכרם הרי זה מכור מכר לו כל האילנות חוץ מחצי חרוב מורכב שבמקום פלוני
ומחצי סדן שקמה שבמקום פלוני ושאר כל החרובין אינן מכורין ושאר כל הסדנין אינן
מכורין.</p>

<p><b>ג,ז</b>&nbsp; האחין שחלקו את שלהן במקום אחד אפילו
הוא ביהודה והן בגליל הוא בגליל והן ביהודה או שהיו במקום אחד כיון שזכה את אחד
מהן זכה בכולן אם היה עמו במדינה כיון שקבל עליו הרי זה זכה רבי יוסי אומר אם
עתידין להטיל גורלות עד שיטילו גורלות רבי יהודה אומר אף המקדיש את השדה לא הקדיש
אלא חרוב מורכב וסדן שקמה מפני שהן יונקין משדה הקדש.</p>
<p>&nbsp;</p>

<h2>מסכת בבא בתרא פרק ד</h2>

<p><b>ד,א</b>&nbsp; המוכר את הספינה מכר את האסכלא ואת
בית המים שבתוכה אבל לא מכר לא את היציעין ולא את הישוין ולא את האיזקפה ולא את
הביצית סומכוס אומר מכר את הדוגית מכר את העול מכר את הפרות לא מכר את העול מכר את
הצמד לא מכר את הבקר מכר את הבקר לא מכר את הצמד רבי יהודה אומר הכל לפי הדמים.</p>

<p><b>ד,ב</b>&nbsp; כיצד חמור וכליו אני מוכר לך מכר את
המרדעת ואת האוכף ואת השליף ואת הקלקי ואת החבוק אבל לא מכר לא את הזוג ולא את
הקרקש ולא את פרומביא ולא את חסיקא ולא את כומני ולא את הסק ר&quot;ש אומר היה
עליו שליף מלא גיפצו נותנו לו ואם אמר חמור וכל מה שעליו אני מוכר לך הרי כולן
מכורין.</p>

<p><b>ד,ג</b>&nbsp; המוכר שפחה לחבירו מכר כלים שעליה
אפילו הן מאה אבל לא מכר לא את השירים ולא את הנזמים ולא את הטבעות ולא את הקטלאות
שבצוארה ואם אמר לו שפחה וכל מה שעליה אני מוכר לך אף על פי שיש עליה כלים שהן מאה
מנה הרי כולן מכורין שפחה מעוברת אני מוכר לך פרה מעוברת אני מוכר לך מכר את הולד
שפחה מיניקה אני מוכר לך פרה מיניקה אני מוכר לך לא מכר את הולד.&nbsp; המוכר שפחה
לחבירו על מנת שיש בה מומין א&quot;ל שפחה זו חולה היא שוטה היא נכפית היא שעמומית
היא והיה בה מום אחר וסנפו בין המומין ה&quot;ז מקח טעות אמר לו אותו המום ומום
אחר עמו אין זה מקח טעות.</p>

<p><b>ד,ד</b>&nbsp; המוכר פרה לחבירו על מנת שיש בה מומין
וא&quot;ל נגחנית היא נגפנית היא נשכנית היא רבצנית היא בעטנית היא והיה בה מום
אחר וסנפו עם המומין הרי זה מקח טעות ואם אמר לו אותו המום ומום אחר עמו אין זה
מקח טעות.&nbsp; המוכר עבד לחבירו ונמצא גנב או קביוסטוס הגיעו.&nbsp; לסטים או
שהיה מוכתב למלכות הרי זה מקח טעות ספר של צבאים ונמצא גויל או שיש בו טעות בין דף
לדף הרי אין זה מכור.&nbsp; מכר שובך מכר את יונין מכר את יונין מכר את שובך מכר
כוורת מכר דבורין מכר דבורין מכר כוורת.</p>

<p><b>ד,ה</b>&nbsp; חלות דבש אין רשאי לסרס את כולן כאחד
אלא מניח שתי חלות החיצונות והשאר עולות ואם אין שם אלא הן אין רשאי ליגע בהן
זיתים לקוץ אין רשאי לשרש את כולן כאחד אלא מניח שתי גרופיות בעיקרן ונוטל את השאר
בארזין משרש ונוטל בזמורות ובקנים נוטל את ההוצין.</p>

<p><b>ד,ו</b>&nbsp; המוכר את הראש בבהמה דקה לא מכר את
הלחי ואם היה טבח כהן הרי זה מכור.&nbsp; המוכר את הראש בבהמה גסה לא מכר את
הרגלים מקום שנהגו למכור הרי אלו מכורות.</p>

<p><b>ד,ז</b>&nbsp; הקונה אילן אחד בתוך של חבירו הרי זה
לא קנה קרקע כל שתחתיו וחוצה לו כמלוא האורה וסלו זה וזה אינו רשאי לזורעה קנה
שנים קנה קרקע קנה אילן שביניהן כל שמחליפין חוץ ממלוא האורה וסלו ובעל השדה רשאי
לגדע נקצץ האילן או שיבש הקרקע של בעל האילן דברי רבי מאיר וחכמים אומרים לא קנה
לא את הקרקע ולא את האילן עד שקנה ג' קנה שלשה קנה קרקע קנה אילן שביניהן נקצץ
האילן או שיבש הקרקע של בעל האילן וכמה יהיו קרובין זה לזה כדי שיהא בקר עובר
בכליו וכמה יהיו רחוקין זה מזה ממטע עשרה לבית סאה פחות מכן או יתר על כן או שקנאן
זה אחר זה או שקנאן שלשה כאחד לא קנה לא את הקרקע ולא את האילן שביניהן.</p>

<p><b>ד,ח</b>&nbsp; המקדיש שלשה אילנות ממטע עשרה לבית
סאה הקדיש את הקרקע ואת האילן שביניהן וכשהוא פודה פודה בית זרע חומר שעורין
בחמשים שקל כסף פחות מכן או יתר על כן או שהקדישן זה אחר זה או שהקדיש שלשתן כאחד
לא הקדיש לא את הקרקע ולא את האילן שביניהן ולא עוד אלא אפילו חזר והקדיש את השדה
כשהוא פודה פודה את האילן בפני עצמו ואת השדה בפני עצמה.</p>

<p><b>ד,ט</b>&nbsp; שנים שנטעו את הכרם זה מרחיק שתי אמות
ונוטע וזה מרחיק שתי אמות ונוטע נקצץ הכרם או שיבש הקרקע של בעל הכרם שנים שנטעו
את השדה ועמד אחד מהן וקצץ את שלו מרחיק ד' אמות ונוטע נקצץ הכרם או שיבש הקרקע של
בעל הכרם עמד א' מהן וקצץ את שלו מרחיק ד' אמות וזורע נקצץ הכרם או שיבש הקרקע של
בעל השדה.&nbsp; שנים שחלקו אחד נוטל את הכרם ואחד נוטל שדה לבן נותנין לו ארבע
אמות בצד השדה לבן שע&quot;מ כן קבל עליו בעל הכרם.&nbsp; נקצץ הכרם או שיבש הקרקע
של בעל הכרם.</p>

<p><b>ד,י</b>&nbsp; המוכר כרם לחבירו בצד שדה לבן וכן
המקבל מחבירו חצי שדה ליטע נותנין לו ארבע אמות בצד שדה לבן שעל מנת כן קבל עליו
בעל הכרם נקצץ הכרם או שיבש הקרקע של בעל הכרם.</p>
<p>&nbsp;</p>

<h2>מסכת בבא בתרא פרק ה</h2>

<p><b>ה,א</b>&nbsp; ארבע מדות במוכרין בד&quot;א במדה
שאינה של שניהם אבל אם היה &lt;בידו&gt; [מדה] של אחד מהן ראשון ראשון קנה
בד&quot;א ברה&quot;ר או בחצר שאינה של שניהם ברשות הלוקח כיון שקבל עליו ה&quot;ז
קנה.&nbsp; ברשות המוכר עד שיגביה או עד שיוציא מרשות הבעלים.&nbsp; ברשות
המופקדין אצלו עד שיקבל עליו או עד שישכיר את מקומו אימתי אמרו מטלטלין נקנין
במשיכה ברה&quot;ר או בחצר שאינה של שניהן ברשות הלוקח כיון שקבל עליו הרי זה
קנה.&nbsp; ברשות המוכר עד שיגביה או עד שיוציא מרשות הבעלים.&nbsp; ברשות זה
שמופקד אצלו עד שיקבל עליו או עד שישכיר לו את מקומו.</p>

<p><b>ה,ב</b>&nbsp; עד שלא נתמלאת המדה נשברה מדה נשברה
למוכר משנתמלאת מדה נשברה ללוקח רבי יהודה אומר אם היה סרסור ביניהן נשברה חבית
נשברה לסרסור מודים חכמים לרבי יהודה בזמן שהצלוחית ביד התינוק וחנוני מערה לתוכה
שמן ונפלה ונשברה שחייב על השמן ופטור על הצלוחית ואם הטה צלוחית ושברה חייב אף על
הצלוחית ורבי יהודה פוטר שע&quot;מ כן שלח בנו אצל חנוני ע&quot;מ שיאבד את האיסר
וישבר את הצלוחית.</p>

<p><b>ה,ג</b>&nbsp; מקום שנהגו להשפיע משפיע לו כל צרכו
עד שלא נתמלאו אחורי מדה ושולי מדה להכריע מכריע לו כל צרכו רבי נתן אומר טפח מלא
החוט המאזנים ובטורטני טפח שהן שני טפחים בלח דברי רבי רבי נתן אומר כל המשקלות
שאמרו כשיעור לטמאן כך שיעור להכריען מקום שנהגו שלא להשפיע ושלא להכריע נותן לו
גירומין אחד לעשרה בלח ואחד לעשרים ביבש המוכר בפקטני כל השיפועין הרי הן של מוכר
המוכר בקטלזין בשוק משקין שבאחורי מניקות הרי הן של לוקח ולא יהא מערה מן החבית
אלא קונח מן האגן ושמן שקרש אין מפשירין אותו.&nbsp; אין חנוני רשאי לא להרתיע את
המדה ולא להקפיצה ולא לנטותה ולא להושיבה על צדה ולא יעשה קני מאזנים ארוך מצד אחד
וקצר מצד אחד ולא יעשה את המחוק עבה מצד אחד וצר מצד אחד ולא יהא מערב מים ביין מי
בלקייא בשמן מי מעיין בדבש סולת בדבש וחומץ בשמן חומץ במור חול בפול עלי גפנים
בפילון חלב המור בקטף סיקרא בציור וכסבורא בפלפלין.&nbsp; חנוני מקנח מדותיו של
שמן פעם אחת בשבת ושל יין משעשה שיליא ולא יהא נותן מדותיו ומשקלותיו במלח מפני
שהן חסרין שנאמר (דברים כה) כי תועבת ה' וגו' כל עושה אלה.</p>

<p><b>ה,ד</b>&nbsp; רבי שמעון אומר משם רבי עקיבה הרי הוא
אומר (ויקרא יט) מאזני צדק וגו' אדם מוכר לחבירו לגין וחצי רביעית ושמינית וכשהוא
בא עמו לחשבון לא יאמר לו מלא לי את המדה הזאת מחול לי את הקרטוב הזה שאין האמנת
המדות תלויה בבריות והמקום הוחל שמו עליהן.&nbsp; ולא יעשה משקלותיו של עץ של אבר
ושל קיספורן ושל מתכת אלא של זכוכית היה מבקש עשר ליטרין לא יאמר לו שקול לי כל
אחת ואחת בפני עצמה מפני הכריעות אלא שקול לי כולן כאחת היה מבקש ממנו שלשה רבעי
ליטרא שוקל לו ליטרא ונוטל ממנה רביע ליטרא היה מבקש ממנו חצי ליטרא שוקל לו ליטרא
ונוטל ממנו חצי ליטרא רביע ליטרא שוקל לו רביע ליטרא היה מבקש ממנו תרקב מודד לו
בסאה ונוטל ממנו תרקב היה מבקש ממנו ד' קבין מודד לו בסאה ונוטל ממנו מארבעת קבין
היה מבקש ממנו קבים נותן לו קבים לא יעשה אדם מדה חסרה או מדה יתירה בתוך ביתו
מפני שמרמה בו את אחרים.&nbsp; בכ&quot;מ הן עושין תרקב וחצי תרקב קב וחצי קב רובע
תומן וחצי תומן ועוכלא הין וחצי הין ושלישית הין ורביעית הין ולוג וחצי לוג
ורביעית ושמינית וחצי שמינית ואחד משמונה בשמינית וזה הוא קורטוב.&nbsp; פרוטית
שאמרו אחד משמונה פרוטות לאיסר איסר אחד מעשרים וארבעה לדינר שש מעה כסף
דינר.&nbsp; מעה כסף שני פונדיון.&nbsp; פונדיון שני איסרים איסר שני מסמסין מסמס שני
קונטריסין קונטריס שתי פרוטות רבן שמעון בן גמליאל אומר פרוטה שאמרו אחת מו' פרוטות
לאיסר שלש הדרסין מעה שני הינצין הדריס ב' שמינית הינץ ושתי פרוטות שמין אין משתכרין
לא בביצים ולא בפירות פעמים דברי רבי יהודה וחכמים מתירין.</p>
<p>&nbsp;</p>

<h2>מסכת בבא בתרא פרק ו</h2>

<p><b>ו,א</b>&nbsp; המוכר זרעוני גנה לחבירו זרעים
הנאכלין זרע ולא צמח רבי יהודה אומר נותן לו דמי הזרע ולא דמי הוצאה אמרו לו הרבה
מבקשים אותם לדברים אחרים.</p>

<p><b>ו,ב</b>&nbsp; המוכר פירות לחבירו ה&quot;ז מקבל
עליו רובע טינופת פיגים לסאה שעורים מקבל עליו רובע קטנית קישואין מקבל עליו עשר
מארות למאה קנקנין מקבל עליו עשר נאות פינוסות פינוסות מגופרות למאה יתר על כן
בכולן מחזיר לו את השאר ונוטל ממנו דמים.&nbsp; הלוקח קנקנין מחבירו ונמצאו
פינוסות ונשתברו חייב להעמיד לו דמי קנקנין אבל לא דמי יין המוכר יין לחבירו סתם
חייב באחריותו עד הפסח.&nbsp; מבוסם חייב באחריותו עד עצרת.&nbsp; נתיישן חייב
באחריותו עד החג.&nbsp; המוכר מרתף לחבירו סתם בזה אמרו מקבל עליו עשר קוססות
למאה.</p>

<p><b>ו,ג</b>&nbsp; חבית של יין אני מוכר לך נותן לו יין
יפה חבית של יין זו אני מוכר לך נותן לו יין המתקבל בחנות חבית זו אני מוכר לך
אפילו חומץ הגיעו מאה חביות של יין אני מוכר לך נותן לו יין יפה כרוב יין הנמכר
באותו מקום מאה חביות של יין אלו אני מוכר לך נותן לו יין יפה כרוב יין הנמכר
באותו חנות מאה חביות אלו אני מוכר לך אפילו חומץ הגיעו רבי שמעון בן אלעזר אומר
המוכר יין לחבירו ונמצא קוסס הגיעו נסכו על גבי המזבח יצא עשאו תרומה ותרומת מעשר
יצא שתה ממנו נזיר הרי זה לוקה את הארבעים.</p>

<p><b>ו,ד</b>&nbsp; גשמים היורדין בין הגתות אם מכת מדינה
היא אין צריך להודיעו ואם אין מכת מדינה היא צריך להודיעו לקח הימנו לגין וחצי
לגין רביעית ושמינית לא ישקה מהן לחמריו לפועליו ולא כל מי שיש לו עליו טענת
מזונות אלא א&quot;כ הודיעו היה הולך לבית האבל ולבית המשתה היה בידו לגין של יין
המתקשקש לא ימלאנו מים מפני שטוענו טענת חנם ואם היה חבר עיר ה&quot;ז מותר.&nbsp;
היה רבי מאיר אומר לא יסרב אדם בחבירו שיאכל אצלו ויודע בו שאינו אוכל ולא ירבה לו
בתקרובת ויודע בו שאינו מקבל ולא יפתח לו חביות מכורות לחנוני מפני שטוענו טענת
חנם ואם הודיעו מתחלה או שהיה מבקש לבור לו את היפה ה&quot;ז מותר.&nbsp; לא ישלח
אדם לחבירו חבית של יין ויתן על פיה שמן מפני הסכנה.</p>

<p><b>ו,ה</b>&nbsp; הלוקח כלים לשלח לבית חמיו ואמר אם
נתקבלו ממנו הריני נותן לך דמיהן ואם לאו הריני נותן כך וכך ניטלו הימנו בהליכה
חייב לשלם בחזירה הרי הוא כנושא שכר סומכוס אומר המוכר חלק לחבירו בבאר אין פחות
מרובע בחבית אין פחות משמנה בקדרה אין פחות משנים עשר בטיפוח אין פחות מששה
עשר.&nbsp; פרדסי אני מוכר לך אע&quot;פ שאין בו אילנות הגיעו שלא אמר לו אלא
שמו.&nbsp; כרמי אני מוכר לך אע&quot;פ שאין בו גפנים הגיעו שלא אמר לו אלא
שמו.&nbsp; בית כור אני מוכר לך בין שהוא כבית עשרים סאה ובין שהוא כבית ארבעים
סאה הגיעו שלא אמר לו אלא שמו.&nbsp; בית כור המוקף גדר אני מוכר לך בין שהוא כבית
עשרים סאה ובין שהוא כבית ארבעים סאה אין לו אלא עד מקום הגדר.</p>

<p><b>ו,ו</b>&nbsp; אין מוציאין לאכילת פירות מנכסין
המשועבדין מפני תקון העולם כיצד גזל הימנו שדה ואכלה והרי היא יוצאה לפניו גובה את
הקרן מנכסים משועבדים ולאכילת פירות אינו גובה אלא מנכסים בני חורין ואין מוציאין
לשבח קרקעות ולמזון האשה והבנות מפני תקון העולם כיצד לקח הימנו שדה והשביחה והרי
היא יוצאה לפניו גובה מנכסים המשועבדים ושבח קרקעות אינו גובה אלא מנכסים בני
חורין בד&quot;א בזמן שקדם מקחו של זה לשבחו של זה אבל אם קדם שבחו של זה למקחו של
זה זה וזה אינו גובה אלא מנכסים בני חורין זה אומר שבחי קדם וזה אומר מקחי קדם
המוציא מחבירו עליו הראיה.</p>

<p><b>ו,ז</b>&nbsp; אלו ואלו שהיו אומרים גובהה של מערה
ד' אמות כוכין של בנין שבעה טפחים וטפח לכיפה.&nbsp; עושה חצר ע&quot;פ מערה שש על
שש מלא מטה אחת מכאן ואחת מכאן ופותח לתוכה שתי מערות רבי שמעון אומר ארבע מארבע
רוחותיה רבי יהודה אומר בסלע הבא בידים פותח את שתיהן מרוח אחת אמרו לו אי אפשר
לבן.</p>

<p><b>ו,ח</b>&nbsp; קנטינר אני מוכר לך הרי זה מעמיד לו
שתים עשרה על שתים עשרה בין שאמר לו בית כור עפר אני מוכר לך ובין שאמר לו כבית
כור עפר אני מוכר לך הרי זה מקבל עליו חריץ ובן חריץ ומחיצת גדר שבינו לבין
חבירו.&nbsp; בית כור עפר אני מוכר לך הן חסר והן יתיר אפילו פחת רובע לסאה או
הותיר רובע לסאה שהן שבעת קבין ומחצה לכור הגיעו פחות מכן או יתיר על כן מחזירין
זה לזה מהו מחזיר לו מעות כדרך שלקח המעות ואם רצה מחזיר לו קרקע בית כור עפר אני
מוכר לך בסימניו במצריו אפילו פחת שתות או הותיר שתות שום הדיינין הגיעו פחות מכן
או יתר על כן מחזירין זה לזה מהו מחזיר לו מעות כדרך שלקח הימנו ואם רצה מחזיר לו
קרקע.</p>

<p><b>ו,ט</b>&nbsp; האומר לחבירו חצי שדי ובית לתך אני
מוכר לך משמנין ביניהן ונוטל חצי שדה ובית לתך אמר לזה חצי שדי ובית לתך אני מוכר
לך ולזה אמר חצי שדי ובית לתך אני מוכר לך משמנין ביניהן זה נוטל חצי שדהו וזה
נוטל חצי שדהו לזה אמר בצפון ולזה אמר בדרום משמנין ביניהן זה נוטל בצפון וזה נוטל
בדרום בית לתך כלפי צפון אני מוכר לך נותן לו בית לתך כלפי צפון.&nbsp; בית זרע יד
מעמיד לו בית זרע יד.</p>
<p>&nbsp;</p>

<h2>מסכת בבא בתרא פרק ז</h2>

<p><b>ז,א</b>&nbsp; כל שהוא לפנים מחבירו הוא קודם את
חבירו ונחלה משמשת והולכת ועולה אפילו עד ראובן האחין זה את זה והאחיות זו את זו
האחין את האחיות והאחיות את האחין נוחלין ומנחילין ממזר מוריש את קרוביו עובד
כוכבים ועבד הבא על בת ישראל אפילו חזר העובד כוכבים ונתגייר עבד ונשתחרר נכסיו
כנכסי הגר וכנכסי עבד משוחרר כל הקודם בהן זכה נאמנת חיה לומר זה יצא ראשון אימתי
בזמן שאין שם ערעור אבל יש שם ערעור ה&quot;ז אינה נאמנת רבי אלעזר אומר אם הוחזקה
על אומדה נאמנת ואם לאו אינה נאמנת.&nbsp; היו מוחזקין בו שהוא בכור ובשעת מיתה
אמר איני בכור אינו נאמן מוחזקין בו שאינו בכור ובשעת מיתה אמר בכור הוא אינו
נאמן.&nbsp; היו מוחזקין בו שהוא בכור ובשעת מיתה אמר בכור הוא נאמן.&nbsp; היו
מוחזקין שהוא בנו ובשעת מיתתו אמר בני הוא נאמן.&nbsp; היו מוחזקין בו שהוא בנו
ובשעת מיתתו אמר אינו בני אינו נאמן.&nbsp; שאין בנו ובשעת מיתתו אמר בני הוא נאמן.&nbsp;
היו מוחזקין בו שהוא בנו ובשעת מיתתו אמר אחי הוא אינו נאמן.&nbsp; היו מוחזקין בו
שהוא עבדו ובשעת מיתתו אמר בני הוא נאמן.&nbsp; היה עומד בין המוכסין אמר בני הוא וחזר
ואמר עבדי הוא נאמן עבדי הוא וחזר ואמר בני הוא אין נאמן.</p>

<p><b>ז,ב</b>&nbsp; אין הבכור נוטל פי שנים בשבח שהשביחו
נכסים לאחר מיתת אביהם רבי אומר אומר אני שהבכור נוטל פי שנים בשבח שהשביחו לאחר
מיתת אביהם שאף שלו השביח כשלהן כיצד היתה לו בהמה מוחכרת ומושכרת אצל אחרים ופרה
רועה באפר הבכור נוטל פי שנים ואין נוטל פי שנים בזרוע והלחיים והקיבה רבי אומר כל
דבר שלא פלפלו בו יתומים לאחר מיתת אביהן הבכור נוטל פי שנים וחכמים אומרים אין
נוטל פי שנים אלא בכל אשר ימצא לו אבל בנה בנין נטע נטיעות הכל שוין שנוטל פי שנים
כיצד נוטל פי שנים ירש שטרי חוב נוטל פי שנים יצאו עליו שטרי חוב נותן פי שנים ואם
אמר א&quot;א שלא ליטול ושלא ליתן הרשות בידו.&nbsp; כיצד אינו נוטל בראוי כבמוחזק
מת אביו בחיי אביו נוטל פי שנים מנכסי אביו ואין נוטל פי שנים מנכסי אבי אביו ואם
היה אביו בכור אף נוטל פי שנים מנכסי אבי אביו.</p>

<p><b>ז,ג</b>&nbsp; בנות צלפחד נטלו שלשה חלקין בנחלה חלק
אביהן שהיה מיוצאי מצרים רבי אליעזר בן יעקב אומר אף חלק אחי אביהן לפי שלא ניתנה
הארץ אלא ליוצאי מצרים ולא נתחלקה אלא לעומדים בערבות מואב ירש השבט את שבטו וחזר
השבט וירש את הראוי לו כיצד שני אחין שהיו מיוצאי מצרים לאחד יש לו תשעה בנים
ולאחד יש לו בן אחד ולפניהן בית חמשת כורין תשעה נטלו בית לתך ואחד נוטל בית לתך
החזירום לאבותיהם חזרו אבות והורישו את הבנים תשעה נטלו מחצה ואחד נטל מחצה
ר&quot;ש בן אלעזר אומר אף נתחלקה הארץ ליוצאי מצרים כיצד היה מן היוצאין ממצרים
העומדים בערבות מואב הוא נוטל שני חלקים כיוצאי מצרים ולא מן העומדים בערבות מואב
מהעומדים בערבות מואב ולא מיוצאי מצרים נוטל חלק א' המתאוננים והמרגלים ועדתו של
קרח לא נטלו בארץ חלק אבל הבנים ירשו בזכות אבות אבותיהם ובזכות אבות וכן היה
ר&quot;ש בן אלעזר אומר יהושע וכלב נטלו שלשה חלקין בנחלה שהן מיוצאי מצרים ומן
העומדים בערבות מואב ושנטלו חלקן של מרגלים נטלו יהושע וכלב חלק המתאוננים ועדתו
של קרח נפל לאמצע והבנים נחלו לעצמן וכשם שהבן קודם את הבת בנכסי האב כך קודם הבן
בנכסי האם רבי אלעזר ברבי יוסי אמר משם רבי זכריה בן הקצב וכן היה רבי שמעון בן
יהודה איש כפר איכוס אומר משום רבי שמעון אחד הבן ואחד הבת שוין בנכסי האם.</p>

<p><b>ז,ד</b>&nbsp; האומר יחלוקו בני נכסי והיה שם בכור
אם זכו בנכסים בחיי האב אין נוטל פי שנים ואם לאו נוטל פי שנים האומר תנו מאתים
דינר לפלוני בני בכור כראוי לו נוטלן ונוטל פי שנים.&nbsp; בבכורתו ידו על העליונה
רוצה נוטלן ורוצה נוטל פי שנים.&nbsp; האומר תנו שדה פלונית לפלונית אשתי כראוי לה
נוטלת ונוטלת כתובתה.&nbsp; בכתובתה ידה על העליונה רוצה נוטלת רוצה נוטלת
כתובתה.&nbsp; האומר תנו מאתים דינר לפלוני בעל חובי בחובו כראוי לו נוטלו ונוטל
עוד מאתים דינר בחובו.&nbsp; בחובו אין לו אלא בחובו היתה לו שדה עשויה אפותיקי
לאשה בכתובתה ולבעל חוב בחובו ואמר תנו שדה פלונית לפלונית אשתי בכתובתה ולפלוני
בעל חובי בחובו נתקבלו שלהן וידן על העליונה.</p>

<p><b>ז,ה</b>&nbsp; האומר תנו חלק יירש עם הבנים.&nbsp;
בבכורה אין נוטל פי שנים.&nbsp; האומר יורישני פלוני לא אמר כלום תנו נכסי לפלוני
דבריו קיימין כתב ירושה מלמטה ומתנה מלמעלה ירושה מלמעלה ומתנה מלמטה ירושה מכאן
ומכאן מתנה באמצע הואיל והזכיר שם מתנה דבריו קיימין.&nbsp; רבי יוחנן בן ברוקא
אומר אם אמר על מי שראוי לו ליורשו דבריו קיימין על מי שאינו ראוי לו ליורשו אין
דבריו קיימין כיצד אמר על בת הבן בין הבנים ועל בן הבת בין הבנות דבריו קיימין על
הבת בין הבנים ועל האח בין הבנות לא אמר כלום.</p>
<p>&nbsp;</p>

<h2>מסכת בבא בתרא פרק ח</h2>

<p><b>ח,א</b>&nbsp; הכותב נכסיו לאחר והיה כהן והיו בהן
עבדים אף על פי שאמר הלה אי אפשי בהן הרי אלו אוכלין בתרומה רבן שמעון בן גמליאל
אומר כהן שאמר הלה אי אפשי בהן זכו בהן היורשין.&nbsp; הכותב נכסיו לעשרה בין שזכה
אחד מהן ובין שזכו כולן זכו כולן כתב והעלה להם בערכים זכתה להן הערכים.&nbsp;
המוציא עשרה עבדים בני חורין בין שיצא אחד מהן ובין שיצאו כולן יצאו כולן.&nbsp;
כתב והעלה להן בערכים זכתה להן הערכים.&nbsp; האומר תנו שדה לפלוני ואם מת פלוני
לפלוני ואם מת ינתנו לשני השני אוכל פירות ינתנו לשלישי מת השני עד שלא מת הראשון
אוכל פירותיו ואם מת ינתנו לשלישי מת השלישי עד שלא ימות השני השני אוכל פירות ואם
מת יחזרו ליורשי הנותן הראשון מוכר קרקע ואוכל פירות רבן שמעון בן גמליאל אומר אין
לראשון אלא אכילת פירות בלבד.</p>

<p><b>ח,ב</b>&nbsp; שנים שהיו באין ממדינת הים אע&quot;פ
שמשאן ומתנן ומאכלן ומשקן כאחד ומת אחד מהן אין חבירו יורשו ואם היה נוהג בו משום
אחוה חבירו יורשו משיצא הוא ובנו למדינת הים ובא ועמו אחד ואמר זה אחי שניתן לי
במדינת הים ולו חמשה אחין ולפניהן בית חמשת כורין הן אין נותנין לו כלום והוא נותן
להן שתות בחלקו מת הוא נוטל מה שנתן והשאר מביאין לאמצע וחולקין משיצאו הוא ואביו
למדינת הים ומת הבן או שמת האב לעולם נכסיו בחזקת זקן.</p>

<p><b>ח,ג</b>&nbsp; הכותב דייתיקי והיה מתיירא מן היורשין
נכנסין אצלו כמבקרין אותו שומעים דבריו מבפנים ויוצאין וכותבין מבחוץ בריא שכתב
דייתיקי שכיב מרע שכתב נכסיו מתנה אע&quot;פ שזיכה לאחר מתנה לא עשה כלום אבל
הכותב נכסיו בשם חבירו וזיכה לאחר מיתה דבריו קיימין.&nbsp; הכותב דייתיקי יכול
לחזור בו מתנה אין יכול לחזור בו איזה הוא דייתיקי דא תהא לי לעמוד ולהיות אם מתי
ינתנו נכסי לפלוני איזו היא מתנה מן היום ינתנו לפלוני.&nbsp; הכותב דייתיקי עד
שלא זכה בין הוא ובין אחר יכול לחזור בו משזכה בין הוא ובין אחר אין יכול לחזור
בו.&nbsp; אפוטרופין עד שלא החזיקו בנכסי יתומין יכולין לחזור בהן משהחזיקו בנכסי
יתומים אין יכולין לחזור בהן אפוטרופוס שמינהו אבי יתומים ישבע שמינוהו ב&quot;ד
[לא] ישבע אבא שאול אומר אף שמינהו בית דין ישבע מפני שהוא כנושא שכר.</p>

<p><b>ח,ד</b>&nbsp; אפוטרופין תורמין ומעשרין על נכסי
יתומין מוכרין בתים שדות וכרמים בהמה עבדים ושפחות להאכיל יתומים לעשות להם סוכה
לולב וציצית וכל מצות האמורות בתורה ולקנות להם ספר תורה ונביאים דבר הקצוב מן
התורה אבל אין פודין עליהן שבויין ואין פוסקין עליהן צדקה בבית הכנסת לעניים דבר
שאינו קצוב מן התורה.&nbsp; אינן רשאין להוציא עבדיהם בני חורין אבל מוכרין אותן
לאחרים ואחרים מוציאין אותן בני חורין רבי אומר אומר אני שנותן דמיו ופודה את
עצמו.&nbsp; אין מוכרין ברחוק ליקח בקרוב ברע ליקח ביפה אין דנין לחוב ולזכות
להכניס ולהוציא ליתומים אלא א&quot;כ נטלו רשות מב&quot;ד וצריכין אפוטרופין לחשב
עם היתומים באחרונה דברי רבי רבן שמעון בן גמליאל אומר אין ליתומין אלא מה שהניחו
להם אפוטרופין.&nbsp; מוכרין עבדים ליקח בהן קרקעות אבל לא קרקעות ליקח בהן עבדים
רבן שמעון בן גמליאל אומר אף לא עבדים ליקח בהן קרקעות.&nbsp; אין ב&quot;ד עושין אפוטרופין
נשים ועבדים לכתחלה ואם מינה אותן אביהן בחייו עושין אותן אפוטרופין.&nbsp; כתב
בשטר מעות וכלים יש לי ביד פלוני רשאין העדים לחתום אבל אינו גובה עד שיביא ראיה
רבי אומר אומר אני שלא יחתמו עד שיטלו רשות מב&quot;ד וכשהוא גובה אינו צריך שיביא
ראיה.&nbsp; הניח בנים גדולים וקטנים והיו גדולים נזונים ובאין בשתיקה לא יאמרו
קטנים הרי אנו נזונים כדרך שניזנתם אתם.&nbsp; נשאו גדולים בחיי אביהן לא יאמרו
קטנים הרי אנו נושאים כדרך שנשאתם אתם ולא עוד אלא אפילו הניח להם עבדים ושפחות
כלי כסף וכלי זהב הרי אלו של עצמן.&nbsp; הניח בנות גדולות וקטנות והיו גדולות
נזונות ובאות בשתיקה לא יאמרו קטנות הרי אנו נזונות כדרך שניזנתם אתם.&nbsp; נישאו
גדולות בחיי אביהן לא יאמרו קטנות הרי אנו נושאות כדרך שנשאתם אתם ולא עוד אלא
אפילו הניח להן אביהן עבדים ושפחות כלי כסף וכלי זהב הרי אלו של עצמן.</p>
<p>&nbsp;</p>

<h2>מסכת בבא בתרא פרק ט</h2>

<p><b>ט,א</b>&nbsp; רבי נתן אומר נחום המדי היה מדייני
גזירות אמר הכותב נכסיו בשם חבירו אין כופין אותו לחזור ואם התנה עמו ע&quot;מ כן
כופין אותו לחזור.&nbsp; המוכר שדה חבירו במעמד חבירו לא עשה כלום כתב וקיים
מאחריו דבריו קיימין.</p>

<p><b>ט,ב</b>&nbsp; הבן הנושא ונותן בשל אביו אף על פי
שהשטרות ואונות יוצאין על שמו הרי הן של אביו ואם אמר מה שירשתי משל בית אבי אבא
הן יעשה כמפורש בפירושו.&nbsp; האשה שנשאה ונתנה בשל בעלה אע&quot;פ שהשטרות
ואונות יוצאין על שמה הרי הן של בעלה ואם אמרה מה שירשתי משל בית אבי אבא הן או
משל בית אבי אימא הן יעשה כמפורש בפירושה.</p>

<p><b>ט,ג</b>&nbsp; שתי נשים שילדו זכרים במחבא וחזרו
וילדו שני זכרים במחבא שניהן הולכין אצל הראשון ונוטלין חלק כזכר אצל השני ונוטלין
חלק כזכר זכר ונקבה שניהם הולכין אצל הראשון ונוטלין חלק כזכר אצל השני ונוטלין
חלק כנקבה.&nbsp; האומר אם תלד אשתי זכר תטול מנה ילדה זכר נוטלת מנה אם נקבה
מאתים ילדה נקבה נוטלת מאתים אם זכר מנה ואם נקבה מאתים ילדה זכר ונקבה הזכר נוטל
ששה של זהב ונקבה נוטלת חמשים זוז.&nbsp; האומר המבשרני אם ילדה אשתי זכר יטול
מאתים אם נקבה יטול מנה ילדה זכר נוטל מאתים ילדה נקבה נוטל מנה ילדה זכר ונקבה
אין לו אלא מנה.</p>

<p><b>ט,ד</b>&nbsp; האומר תנו מאתים דינר לפלוני ושלש
מאות לפלוני וחמש מאות לפלוני אין אומרין כל הקודם בשטר זכה אלא כולם חולקין בשוה
יצאת עליהן כתובת אשה ובעל חוב כולן נותנין בשוה אבל אם אמר תנו מאתים דינר לפלוני
ואחר כך שלש מאות לפלוני ואח&quot;כ חמש מאות לפלוני אומרים כל הקודם בשטר זכה
יצאת עליהן כתובת אשה ובע&quot;ח גובין מן האחרון אין בהן גובין משלפניו אין בהן
גובין משלפני פניו.&nbsp; האומר מאתים דינר יש לי ביד פלוני ושלש מאות ביד פלוני
וחמש מאות ביד פלוני ופלוני יטול מאתים דינר יצאת עליהן כתובת אשה ובעל חוב גובה
ואע&quot;פ שלא נתכנסו כולן אבל אם אמר ואח&quot;כ יטול פלוני מאתים דינר אם
נתכנסו כולן נוטל אם לאו אין נוטל אלא לפי חשבון.&nbsp; האומר תנו מאתים דינר לפלוני
ושלש מאות דינר לפלוני ופלוני ופלוני יירש נכסי יצאת עליהן כתובת אשה ובעל חוב
גובין מזה שירש שאר נכסים.&nbsp; האומר תנו מאתים דינר לבני עירי אין דנין בדייני אותה
העיר ואין מביאין ראיה מאנשי אותה העיר לעניי עירי דנין בדייני אותה העיר ומביאין
ראיה מאנשי אותה העיר.&nbsp; האומר תנו נכסי לפלוני ופלוני עבדי לא זכו בנכסים ולא
קנו עצמן בני חורין חצי נכסי לפלוני עבדי וחצי נכסי לפלוני עבדי זכו &lt;עצמן&gt; בנכסים
וקנו עצמן בני חורין.&nbsp; האומר כל נכסי נתונין לפלוני עבדי והשאר לשני זכה שני
בראשון ר&quot;ש אומר כל נכסי נתונין לפלוני עבדי חוץ מאחד מריבוא שבהן לא אמר
כלום חוץ מעיר פלונית ושדה פלונית אע&quot;פ שאין שם אלא אותה שדה ואותה העיר זכה עבד
זה בנכסים וקנה עצמו בן חורין כשנאמרו דברים לפני רבי יוסי אמר (משלי כד) שפתים ישק
משיב דברים נכוחים.</p>

<p><b>ט,ה</b>&nbsp; האומר נתתי שדה פלונית לפלוני נתתיה
לו נתונה לו תהא שלו והרי היא שלו הרי היא שלו.&nbsp; יטול פלוני נכסי ויקנה פלוני
ויחלוק פלוני בנכסי ויזכה פלוני בנכסי הרי זו במתנה תנתן לו רבי אומר זכה וחכמים
אומרים לא זכה וכופין את היורשין לקיים דברי המת.&nbsp; האומר עשיתי פלוני עבדי בן
חורין עשיתיו בן חורין עושה אני אותו בן חורין הרי הוא בן חורין הרי בן
חורין.&nbsp; יעשוהו בן חורין רבי אומר זכה וחכמים אומרים לא זכה וכופין את
היורשין לקיים דברי המת רבן שמעון בן גמליאל אומר הכותב דיוסתמין בלע&quot;ז הרי
זו כמתנה.</p>
<p>&nbsp;</p>

<h2>מסכת בבא בתרא פרק י</h2>

<p><b>י,א</b>&nbsp; האומר נתתי שדה פלונית לפלוני והוא
אומר לא נתן לי כלום לא אמר כלום שמא זכה לו על ידי אחר ואם אמר כתבתי שטר ונטלתי
מעות ונתתי לו והוא אומר לא נטלתי הודאת בעל דין כמאה עדים.&nbsp; האומר עשיתי
פלוני עבדי בן חורין והוא אומר לא עשאני לא אמר כלום שמא זיכה לו ע&quot;י אחר ואם
אמר כתבתי שטר ונתתי לו והוא אומר לא נטלתי הודאת בעל דין כמאה עדים.</p>

<p><b>י,ב</b>&nbsp; האשה שהיתה יורשת ועמדה והשביחה את
הנכסים והביאתם לידי הריבוי לא תאמר תנו לי מה שהשבחתי את הנכסים ולא עוד אלא אם
יש שם נכסים שיש להן אחריות גובה כתובתה ואם לאו אין גובה כתובתה אלא לפי חשבון
האחין שהניח להן אביהן נכסים ולאחד מהן יש לו בנים ועמדו בניו של זה והשביחו את
הנכסים והביאום לבית הריבוי לא יאמר לו תנו לי מה שהשביחו בני את הנכסים וכן הן לא
יאמרו לו תן לנו מה שאכלו בניך אלא מה שאכלו אכלו מן האמצע ומה שהשביחו השביחו
לאמצע.&nbsp; האחים שהניח להן אביהן נכסים ועמדו והשביחו השביחו לאמצע ולא עוד אלא
אפילו הניח להן אביהן ספל או קרדום והשביחו מה שהשביחו לאמצע.&nbsp; האחין שנטל
אחד מהן מאתים זוז והלך ללמד תורה או ללמד אומנות לא יאמר אילו הייתי כאן הייתי
נזון מן האמצע אלא אומרים לו אילו היית כאן היית נזון מן האמצע עכשיו שנזונת
נזונות משל עצמך האחין שנעשה אחד מהן גבאי או אפולמוטוס אם מחמת נכסים נפל נפל
לאמצע ואם מחמת עצמו נפל נפל לעצמו חלה ונתרפא נתרפא משל עצמו אמר רבן שמעון בן
גמליאל בד&quot;א ברפואה שיש לה קצבה אבל רפואה שאין לה קצבה נתרפא מן האמצע.&nbsp;
נשאו נשים והכניסו להם שדות זה נוטל את שהוא שלו וזה נוטל את שהוא שלו ואם היתה
הוצאה מן האמצע מביאין לאמצע וחולקין הכניסו להן כלים זה נוטל את שהוא מכיר וזה
נוטל את שהוא מכיר והשאר מביאין לאמצע וחולקין עשו כלים לנשיהם ולבניהם הרי הן של
עצמן עשו כלים לעצמן מביאין לאמצע וחולקין.</p>

<p><b>י,ג</b>&nbsp; שלח האב שושבינות כשהיא חוזרת חוזרת
בעיניה נשתלחה לאב שושבינות כשהיא נגבית נגבית מן האמצע השושבינות אין בה משום
רבית.&nbsp; חמשה דברים נאמרו בשושבינות אין בה משום רבית וחוזרת בעיניה ונגבית מן
האמצע ואין השביעית משמטתה ואין הבכור נוטל בה פי שנים.&nbsp; עשה עמו שושבינות
בפומבי ומבקש שיעשה עמו בצנעא יכול לומר לו כדרך שעשית עמי בפומבי אף אני אעשה עמך
בפומבי עשה עמו בבתולה ומבקש שיעשה עמו באלמנה יכול לומר לו כדרך שעשית עמי בבתולה
כך אני עושה עמך בבתולה עשה עמו שושבינות באשה אחת ומבקש שיעשה עמו בשתי נשים יכול
לומר לו לכשתשא אשה אחרת אביא לך בשניה.</p>

<p><b>י,ד</b>&nbsp; השולח סבלונות לבית חמיו ואכל שם
שבועי בנים או דברים אחרים מה שאכלו אכלו והסבלונות קיימות במקומן.&nbsp; השולח
סבלונות לבית חמיו דברים שדרכן להשתמש בהן בבית חמיה אין צריכה להחזיר בידה ושאין
דרכן להשתמש בהן בבית חמיה צריכה להחזיר בידה מתה דברים שדרכן להשתמש בהן בחייה
אין האב צריך להחזיר ושאין דרכן להשתמש בהן בחייה האב צריך להחזיר.</p>

<p><b>י,ה</b>&nbsp; בריא שכתב נכסיו מתנה אע&quot;פ שלא
שייר קרקע כל שהוא מתנתו קיימת שכיב מרע מוציא מיד.&nbsp; מיד מי הוא מוציא מידן
והן אין מוציאין מידו דברי רבי יעקב רבי נתן אומר אם היה שכיב מרע הן צריכין להביא
ראיה שהיה בריא ואם היה בריא צריך הוא להביא ראיה שהיה שכיב מרע.</p>

<p><b>י,ו</b>&nbsp; המסוכן שחלק נכסיו על פיו בין בחול
בין בשבת דברי המת יעשו אבל בריא עד שיקנה בכסף ובשטר ובחזקה רבי אליעזר אומר
נכסים שיש להן אחריות נקנין בכסף בשטר ובחזקה ושאין להן אחריות אין נקנין אלא
במשיכה.&nbsp; אמר רבי אליעזר מעשה במדוני אחד שהיה בירושלים והיו לו מטלטלין הרבה
והיה מבקש ליתנם במתנה אמרו אי אתה יכול מפני שאין לך קרקע עמד וקנה סלע אחת סמוך
לירושלים אמר צפונו של זה ועמו מאה חביות של יין נתונות לפלוני דרומו של זה ועמו
מאה חביות של יין נתונות לפלוני וקיימו את דבריו במה דברים אמורים בחול אבל בשבת
לא יעשה ואם עשה עשוי רבי יהושע אומר בחול אמרו קל וחומר בשבת דברי רבי מאיר רבי
יהודה ורבי אלעזר אומר בד&quot;א בחול אבל בשבת לא יעשה ואם עשה עשוי רבי יהושע
אומר בשבת אמרו קל וחומר בחול.</p>

<p><b>י,ז</b>&nbsp; נפל הבית עליו ועל אמו הואיל אלו ואלו
באין מכח ירושה אלו ואלו מודים שיחלוקו א&quot;ר עקיבה מודה אני בזה כדברי בית הלל
שהנכסים בחזקתן.</p>
<p>&nbsp;</p>

<h2>מסכת בבא בתרא פרק יא</h2>

<p><b>יא,א</b>&nbsp; פשוט שכתב עדיו מאחוריו מקושר שכתב
עדיו מתוכו שניהן פסולין רבי חנניא בן גמליאל אומר מקושר שכתב עדיו מתוכו כשר מפני
שיכול לעשותו פשוט השיב רבי על רבי חנניא בן גמליאל והלא זמנו של שטר מוכיח עליו
אם פשוט הוא ואם אינו פשוט אי זה הוא מקושר כתב שם המלוה ושם הלוה מקום הלוקח מקום
המוכר מקום השדה מקום המעות מקום הזמן קושרו מלמעלה והעדים מלמטה כשר.</p>

<p><b>יא,ב</b>&nbsp; גופו של שטר ביום פלוני בשבת פלוני
בחודש פלוני בשנה פלונית ובמלכות פלונית.&nbsp; לא כתב בו שם היום ידו על התחתונה
כל אותה שבת.&nbsp; לא כתב בו שם שבת ידו על התחתונה כל אותו חודש.&nbsp; לא כתב
בו שם חודש ידו על התחתונה כל אותה שנה.&nbsp; לא היה כתוב בו שם שנה ידו על
התחתונה כל אותה מלכות.&nbsp; היה כתוב בו דהב נותן לו דינר של זהב דהב דינרין
נותן לו שני דינרין של זהב בדינרין דהב נותן לו כשני דינרין דהב.&nbsp; בדינרין
ודהב נותן לו שני דינרין של כסף כדינר של זהב היה כתוב כסף נותן לו דינר של כסף
כסף דינרין נותן לו שני דינרין של כסף.&nbsp; בדינרים כסף נותן לו כשני דינרין של
זהב כסף.&nbsp; דינרין וכסף נותן לו שני דינרין של זהב ודינר כסף.&nbsp; דהב דאת חייב
לי אין פחות מדינר של זהב.&nbsp; כסף דאת חייב לי אין פחות מדינר של כסף.&nbsp;
דהב דינרין דאינון דיחמי והשאר מחוק אין פחות מדינר זהב דריאבון נותן לו כל מה
שדריאבון שהוא שוה.&nbsp; כיוצא בו הנושא ונותן עם חבירו בשוק ואמר לו זהב דאת
חייב לי אין פחות מדינר של זהב דריאבון נותן לו כל מה שדריאבון שוה.</p>

<p><b>יא,ג</b>&nbsp; המוציא שטר בבבל גובה עליו כסף בבל
שטר בארץ ישראל גובה עליו כסף ארץ ישראל היה כתוב בו כסף סתם והוציאו בבבל גובה
עליו כסף בבל בארץ ישראל גובה עליו כסף ארץ ישראל היה כתוב כסף סתם ה&quot;ז גובה
כל &lt;מקום&gt; שירצה מה שאין כן בכתובת אשה.&nbsp; בין שכתוב בו לוה פלוני מן
פלוני ובין שכתוב בו אני פלוני לויתי מן פלוני והעדים למטה כשר לעולם התחתון ילמד
מן העליון במקושר באות אחת ולא בשתי אותיות בין חנן לחנני ובין ענן לענני על אות
אחת מקיימין אותו על שתי אותיות אין מקיימין אותו ואיזהו קיומו אני פלוני לויתי מן
פלוני.&nbsp; ופלוני ופלוני לוה הימנו קושרו למעלה והעדים למטה כשר.</p>

<p><b>יא,ד</b>&nbsp; כותבין גט לאיש שלא מדעת אשה אבל אין
כותבין אלא מדעת האיש כותבין שובר לאשה שלא מדעת האיש אבל אין כותבין אלא מדעת
האשה כותבין שחרור לרב שלא מדעת העבד אבל אין כותבין שלא מדעת הרב אונקלסיא שלא
מדעת המלוה אבל אין כותבין אלא מדעת הלוה.&nbsp; דייתיקאות אפותיקאות ומתנות שלא
מדעת הנותן אבל אין כותבין אלא מדעת המקבל שטרי מקח וממכר שטרי ארסיות וקבלת בהמה
שלא מדעת נותן אבל אין כותבין אלא מדעת המקבל גזרידין ופרוסבולין שלא מדעת שניהן
רבי אומר אומר אני שאין כותבין פרוסבול אלא מדעת הלוה.&nbsp; משנין את השטר מעברית
ליוונית ומיוונית לעברית ועושין לו קיום בית דין נמחק או שהרקיב נימוק או שנטשטש
מביאו לב&quot;ד ועושין לו קיום ב&quot;ד נקרע או שאבד מביא עדיו לב&quot;ד ועושין
לו קיום ב&quot;ד איזהו קיום ב&quot;ד במותב פלוני בן פלוני הוציא פלוני לפנינו
שטרו קרוע ובדקנו עדותן של עדים ונמצאת מתכוונת גובה וא&quot;צ להביא ראיה ואם לאו
צריך להביא ראיה.</p>

<p><b>יא,ה</b>&nbsp; שטר שיש בו מחק או תלוי מגופו פסול
שלא מגופו כשר ואם החזירו למטה אפילו מגופו כשר.&nbsp; שטר שחתמו עדיו לאחר שאלת
שלום פסול שלא חתמו אלא על שאלת שלום החזיר בו דבר אחד או שני דברים מענינו של שטר
כשר כתבו בדף זה וחתמו עדיו בדף השני פסול.</p>

<p><b>יא,ו</b>&nbsp; הרחיק את העדים מן הכתב מלא שני
שיטין פסול פחות מכאן כשר וכמה יהיו עדיו רחוקין מן הכתב ויהא כשר כדי שיהו נקרין
עמו דברי רבי רבי שמעון בן אלעזר אומר מלא שיטה אחת רבי דוסתאי בר ינאי אמר מלא
חתימת שני עדים.&nbsp; שטר שחתמו עליו חמשה עדים ונמצאו שלשה הראשונים קרובין או
פסולין תתקיים עדות בשאר עדים כתבו בחמשה לשונות וחתמו עליו חמשה עדים בחמשה
לשונות כשר נקרע כשר נתקרע פסול נקרע בו קרע של ב&quot;ד פסול מחוק או שהרקיב או
שנעשה ככברה כשר נימוק או שנטשטש ובבואה שלו קיימת אם יכול לקרות כשר אם לאו פסול
האחין שהניח להן אביהן מרחץ אחד עני ואחד עשיר לא יאמר עני לעשיר הריני לוקח כנגדן
מן השוק ומרחץ אלא אומר לו אם יש לך בוא והרחץ והוצאה לאמצע עשאם אביהן לשכר השכר
לאמצע אחד מרחץ ואחד הגת ואחד בית הבד.</p>

<p><b>יא,ז</b>&nbsp; האומר עשו טבי עבדי בן חורין והיו שם
שני טבין אין דורשין לשון הדיוט לומר לזה היה אוהב ולזה לא היה אוהב אלא שניהן
יוצאין בני חורין ונוטלין משניהן דמי אחד מהן.&nbsp; האומר תנו מאתים דינר ליוסף
בן שמעון והיו שם שני יוסף בן שמעון אין דורשין לשון הדיוט לומר לזה היה אוהב ולזה
לא היה אוהב אלא שניהם חולקין בשוה יצאת עליהן כתובת אשה ובעל חוב שניהן נותנין
בשוה הוציא אחד מהן שטר על חבירו שחייב לו לא יאמר לו שלי הוא שאבד ממני אלא כל
שהשטר בידו גובה.&nbsp; נמצא לאחד בין שטרותיו שטרו של יוסף בן שמעון פרוע שטרות
שניהן פרועין וכשהוא גובה אינו גובה אלא מדעת הלוה.&nbsp; האומר לבנו שטר בין
שטרותי פרוע ואין ידוע איזה הוא השטרות כולן פרועין וכשהוא גובה אינו גובה אלא
מדעת הלוה.</p>

<p><b>יא,ח</b>&nbsp; המלוה את חבירו ע&quot;י ערב לא יפרע
מן הערב ואם אמר ע&quot;מ שאפרע ממי שארצה יפרע מן הערב.&nbsp; המלוה את חבירו
ע&quot;י שני ערבין לא יפרע מאחד מהן ואם אמר ע&quot;מ שאפרע מאחד מהן יפרע מאחד
מהן שטר היוצא מיד ערב ה&quot;ז אינו גובה ואם כתב בו בע&quot;ח כבר התקבלתי הימנו
ה&quot;ז גובה.</p>

<p>&nbsp;</p>
<hr>
<p>&nbsp;</p>

<h2><a name="sanhedri"></a>מסכת סנהדרין פרק א</h2>

<p><b>א,א</b>&nbsp; דיני ממונות בשלשה רבי אומר בחמשה כדי
שיגמר הדין בג' דברי ר&quot;מ וחכ&quot;א ביחיד סמיכה בשלשה וסמיכת זקנים בג' רבי
יהודה אומר בחמשה מטלטלין של הקדש נטע רבעי ומעשר שני שאין דמיו ידועין נפדין על
פי שלשה ג' לקוחות ולא ע&quot;פ ג' שאינן לקוחות מום שבגלוי הרי זה ישחט ע&quot;פ
בני הכנסת דברי ר' מאיר ר' יוסי אומר אפילו רגלו קטועה ועינו סומא לא ישחט אלא
ע&quot;פ מומחה.</p>

<p><b>א,ב</b>&nbsp; וחכמים אומרים המוציא שם רע בזמן
שטוענו טענת נפשות בעשרים ושלשה טענת ממון בשלשה.</p>

<p><b>א,ג</b>&nbsp; וכשם שהדין בשלשה כך פשרה בשלשה נגמר
הדין אין רשאי לבצע ר&quot;א בנו של רבי יוסי הגלילי אומר כל המבצע הרי זה חוטא
המברך את המבצע הרי זה מנאץ לפני המקום על זה נאמר (תהילים י) ובוצע ברך נאץ ה'
אלא יקוב הדין את ההר שכן משה אמר יקוב הדין את ההר אבל אהרן היה עושה שלום בין
אדם לחבירו שנאמר (מלאכי ג) בשלום ובמישור הלך אתי וגו' ר&quot;א בן יעקב אומר מה
ת&quot;ל ובוצע ברך נאץ ה' משלו משל למה הדבר דומה לאחד שגנב סאה של חטים טחנן
אפאן והפריש מהן חלה והאכיל לבניו היאך זה מברך אינו מברך אלא מנאץ ועל זה נאמר
ובוצע ברך נאץ ה' ר&quot;מ אומר ובוצע ברך אלו אחי יוסף שהיו אומרים (בראשית לו)
מה בצע וגו' ר' יהושע בן קרחה אומר מצוה לבצע שנא' (זכריה ח) אמת ומשפט שלום שפטו
בשעריכם והלא כל מקום שיש משפט אמת אין שלום וכל מקום שיש שלום אין משפט אמת אלא
איזהו משפט שיש שלום הוי אומר זה ביצוע וכן הוא אומר (שמואל&nbsp;ב ח) ויהי דוד
עושה משפט וצדקה לכל עמו והלא כ&quot;מ שיש משפט אין צדקה וכל מקום שיש צדקה אין
משפט אלא איזהו משפט שיש בו צדקה הוי אומר זה ביצוע דן את הדין זיכה את הזכאי וחייב
את החייב אם חייב את העני מוציא ונותן לו משלו נמצא עושה צדקה עם זה ודן את זה רבי
אומר דן את הדין וזיכה את הזכאי וחייב את החייב נמצא עושה צדקה עם החייב שמוציא
גזילה מתחת ידו ודין עם הזכאי שמחזיר לו את שלו ר&quot;ש בן מנסיא אומר פעמים יבצע
אדם פעמים אל יבצע כיצד שנים שבאו אצל אחד לדין עד שלא שמע דבריהן או מששמע דבריהן
ואין יודע להיכן הדין הוא נוטה אתה רשאי שיאמר להן צאו ובצעו אבל מששמע דבריהם
ויודע להיכן הדין הוא נוטה אין רשאי שיאמר להן צאו ובצעו כגון שהוא אומר (משלי יז)
פוטר מים ראשית מדון וגו' עד שלא נתגלה אתה רשאי לנטשו משנתגלה הדין אי אתה רשאי
לנטשו ר' יהושע בן לקיש אומר שנים שבאו אצל אחד לדין אחד חזק ואחד רך עד שלא שמע
דבריהן ואם מששמע דבריהן ואין יודע להיכן הדין הוא נוטה רשאי שיאמר להן איני נזקק
לכם שמא נתחייב החזק ונמצא חזק אויבו מששמע דבריהן ויודע להיכן הדין הוא נוטה אין
רשאי שיאמר להם איני נזקק לכם וכן הוא אומר (דברים א) לא תגורו מפני איש כי המשפט
לאלהים הוא.</p>

<p><b>א,ד</b>&nbsp; אמר ר' יהושע בן קרחה מנין שאם היה
יושב לפני דיין ויודע אתה זכות לעני וחובה לעשיר אין אתה רשאי לשתוק ת&quot;ל לא
תגורו מפני איש אל תכניס דבריך מפני איש הדיינים יהיו יודעין את מי דנין ולפני מי
הן דנין ועם מי הן דנין ומי הוא דן עמהן ויהיו עדים יודעין את מי הם מעידין ולפני
מי הן מעידין ועם מי הן מעידין ומי הוא מעיד עמהם שנאמר (דברים יט) ועמדו שני
האנשים אשר להם הריב לפני ה' ואומר (תהילים פב) אלהים נצב בעדת אל בקרב אלהים
ישפוט וכן יהושפט אומר (דברי הימים&nbsp;ב יט) ויאמר אל השופטים ראו מה אתם עושים
כי לא לאדם תשפטו כי &lt;אם&gt; לה' ושמא יאמר הדיין מה לי בצער הזה והלא כבר נאמר
(שם) ועמכם דבר המשפט אין לך אלא מה שעיניך רואות רשב&quot;ג אומר כשם שהדיין דן
בשלשה כך פשרה בשלשה יפה כח פשרה מכח הדין כיצד שנים שדנו יכולין לחזור בהן ושנים
שפישרו אין יכולין לחזור בהן.</p>
<p>&nbsp;</p>

<h2>מסכת סנהדרין פרק ב</h2>

<p><b>ב,א</b>&nbsp; קידוש עבור שנה בג' דברי ר&quot;מ
וחכמים אומרים עבור שנה בשלשה מתחילין בחמשה נושאין ונותנין וגומרים בשבעה כיצד
אחד אומר לישב עמם ושנים אומרים שלא לישב בטל היחיד במיעוטו שנים אומרים לישב ואחד
אומר שלא לישב מוסיפין שנים ונושאין ונותנין בחמשה שנים אומרים צריכה וג' אומרים
אינה צריכה בטלו שנים במיעוטם ג' אומרים צריכה ושנים אומרים אינה צריכה מוסיפים
שנים וגומרים בשבעה שאין מנין פחות מז' האב אומר לעבר ובנו אומר שלא לעבר שניהן
נמנין שנים האב ובנו אומרים לעבר האב ובנו אומרים שלא לעבר שניהן נמנין אחד אמר ר'
יוסי פעם אחת הלכתי אני ואלעזר לעבר שנה נמתי לו לאלעזר בני אני ואתה נמנין אחד.</p>

<p><b>ב,ב</b>&nbsp; על ג' סימנין מעברין את השנה על האביב
ועל פירות האילן ועל התקופה על שנים מעברין ועל אחד אין מעברין ואם עברוה הרי זו
מעוברת אם היה &lt;היה&gt; אביב אחד משני סימנין היו שמחין רבן שמעון בן גמליאל
אומר אף על התקופה על ג' ארצות מעברין את השנה על יהודה ועל עבר הירדן ועל הגליל
על שתים מעברין ועל אחת אין מעברין ואם עברו הרי זו מעוברת ואם היתה ארץ יהודה אחת
משתי ארצות היו שמחין מפני אביב שבאה הימנה אין מעברין את השנה לא מפני הגדיים ולא
מפני הטלאים לא מפני הגוזלות שלא הגיעו וכולן סעד לשנה ואם עברוה הרי זו מעוברת
רבי ינאי אומר משם רשב&quot;ג שהיה אומר בגוזליא רכיכין הן ובאמריא דעדקין ושפר
באנפאי ואוסיפית על שתא דא תלתין יומין מעשה ברבן גמליאל וזקנים שהיו עומדין
ע&quot;ג מעלות בהר הבית ויוחנן סופר הלך לפניהם ואמרו כתוב לאחנא בני גלילא עילאה
ובני גלילא תתאי שלמכון יסגא מהודעין אנחנא לכון דמטא זמן בעורא לאפוקיא מעשריא
ממעטניא זיתיא ולאחנא בני דרומא עילאה ובני דרומא תתאה שלמכון יסגא מהודעין אנחנא
לכון דימטן זמן לאפוקי מעשריא מעומרי שובילא ולאחנא בני גלותא דבבל ובני גלותא
דמדי ושאר כל בני גלותא דישראל שלמכון יסגא מהודעין אנחנא לכון דגוזליא רכיכין
ואמריא דעדקין וזימניה דאביבא לא מטא ושפר באנפאי ובאנפי חבראי ואוספנא על שתא דא
תלתין יומין.</p>

<p><b>ב,ג</b>&nbsp; אין מעברין את השנה אלא עד רובו של
חדש וכמה רובו ששה עשר יום ר' יוסי אומר ב' ידות בחדש כ' יום ר' יהודה אומר מחשבין
את השנה כמה היתה צריכה אם היתה חסרה &lt;ששה&gt; ששה עשר יום לפני הפסח מעברין
אותה לפני החג אין מעברין אותה ר&quot;ש אומר אפילו חסרה ששה עשר יום לפני החג
מעברין אותה.&nbsp; אין מעברין את השנה לפני ר&quot;ה ואם עברוה אינה מעוברת אבל
מפני הדוחק מעברין אותה אחר ר&quot;ה מיד ומכאן ואילך אין מעברין אלא אדר.</p>

<p><b>ב,ד</b>&nbsp; אין מעברין את השנה לא פחות חדש ולא
יותר חדש ואם עברוה אינה מעוברת אין מעברין את השנה משנה לחברתה ואם עברוה אינה
מעוברת אין מעברין שנה אחר שנה ר&quot;ש אומר מעברין שנה אחר שנה אר&quot;ש מעשה
בר' עקיבה שהיה חבוש בבית האסורים ועבר ג' שנים זו אחר זו אמרו לו משם ראיה מפני
שבית דין יושבין ומחשבין אחת אחת בזמנה.</p>

<p><b>ב,ה</b>&nbsp; אין מעברין את השנה לא שביעית ולא מוצאי
שביעית אימתי רגילין לעבר בערב שביעית אין מעברין את השנה מפני רעבון ר&quot;מ
אומר הרי הוא אומר (מלכים&nbsp;ב ד) ואיש בא מבעל שלישה וגו' בצקלונו והלא אין לך
מקום שמתבכר בא&quot;י קודם לבעל שלישה ואעפ&quot;כ לא בכר אלא מאותו המין שהביא
לאיש האלהים יכול שהביאו קודם לעומר ת&quot;ל (שם) ויאמר תנו אל העם ויאכלו מלמד
שלא הביאו אלא לאחר העומר והלא אותה שנה ראויה לעבר מפני מה לא עברה אלישע מפני
שהיתה שנת רעבון וכל העם רצין לגרנות.</p>

<p><b>ב,ו</b>&nbsp; אין מעברין את השנה מפני הטומאה רבי
יהודה אומר מעברין את השנה מפני הטומאה אמר רבי יהודה מעשה בחזקיה המלך שעיבר את
השנה מפני הטומאה שנאמר (דברי הימים&nbsp;ב ל) כי מרבית העם רבת מאפרים ומנשה
יששכר וזבולון לא הטהרו וגו' ר&quot;ש אומר אם לעבר אותה מפני הטומאה כבר מעוברת
היא אלא עבר ניסן בניסן ואין מעברין אלא אדר ר&quot;ש בן יהודה אומר משום ר&quot;ש
אף מפני שהעשו את הצבור לעשות פסח שני אין מעברין את השנה אא&quot;כ היתה צריכה
מעברין אותו מפני הצרכים ומפני הדרכים מפני התנורין ומפני הגליות שלא יצאו ממקומם
אבל אין מעברין אותה לא מפני הצנה ולא מפני השלגים ולא מפני הגליות שעלו ועדיין לא
הגיעו וכולן סעד לשנה ואם עברוה הרי זו מעוברת אין מעברין את השנה אלא ביהודה ואם
עברוה בגליל הרי זו מעוברת העיד חנינא איש אונו לפני ר&quot;ג שאין מעברין את השנה
אלא ביהודה ואם עברוה בגליל שהיא מעוברת ומעברין את השנה כל אדר שבראשונה היו
אומרים אין מעברין אלא עד הפורים עד שבאו ר' יהושע ור' פפייס והעידו שכל אדר ואדר
כשר לעבר רשב&quot;ג ור' אלעזר בן ר' צדוק אומרים אין מעברין את השנה ואין עושין
כל צרכי צבור אלא על תנאי כדי שיקבלו רוב הצבור עליהם.</p>

<p><b>ב,ז</b>&nbsp; אין מעברים את השנה בלילה ואם עיברה
אינה מעוברת אין מקדשין את החדש בלילה ואם קדשוהו אינו מקודש.</p>

<p><b>ב,ח</b>&nbsp; אין מלך יושב בסנהדרין ולא מלך ולא
כהן גדול יושבין בעיבור.</p>
<p>&nbsp;</p>

<h2>מסכת סנהדרין פרק ג</h2>

<p><b>ג,א</b>&nbsp; שור שהמית אחד שור שהמית ושאר בהמה
וחיה ועופות שהמיתו מיתתן בעשרים ושלשה ר&quot;א אומר שור שהמית מיתתו בעשרים
ושלשה ושאר בהמה חיה ועוף שהמיתו כל הקודם להרגן זכה לשמים שנאמר (ויקרא כ) והרגת
את האשה ואת הבהמה ואומר (שם) ואת הבהמה תהרוגו שור הנסקל בעשרים ושלשה שנאמר
(שמות כא) השור יסקל וגם בעליו יומת כמיתת הבעלים כך מיתת השור מה מיתת הבעלים
בסקילה ובדחייה ובעשרים ושלשה אף מיתתו בסקילה ובדחייה ועשרים ושלשה מה בין שור
לאדם שהשור פותחין את דינו ביום וגומרין אף בלילה פותחין וגומרין בו ביום בין
לזכות בין לחובה מטין ע&quot;פ עד אחד בין לזכות בין לחובה הכל מלמדין זכות וחובה
המלמד זכות יכול לחזור וללמד חובה מה שאין כן באדם.</p>

<p><b>ג,ב</b>&nbsp; אין שורפין את הפרה ואין עורפין את
העגלה ואין עושין זקן ממרא ע&quot;פ ב&quot;ד ואין מביאין פר העלם דבר של צבור אין
מעמידין לא מלך ולא כהן גדול אלא בב&quot;ד של שבעים ואחד כיצד הן עושין ב&quot;ד
מהלכין ושתי תודות אחריהן הפנימית נאכלת החיצונה נשרפת וכל שלא בכל אלו הנכנס שם
אין חייבין עליה שתי תודות שאמרו בלחמן אבל לא בבשרן אבא שאול אומר שתי בצעין היו
בירושלים התחתונה והעליונה התחתונה נתקדשה בכל אלו והעליונה לא קדשו כשעלו מן
הגולה שלא במלך ושלא באורים ובתומים התחתונה שהיתה קדושתה גמורה ע&quot;ה אוכלין
בה קדשים קלים ומעשר שני וחברים קדשים קלים אבל לא מעשר שני העליונה שלא היתה
קדושתה גמורה ע&quot;ה אוכלין בה קדשים קלים אבל לא מעשר שני וחברים לא קדשים קלים
ולא מעשר שני ומפני מה לא קדשוה מפני שתורפה של ירושלים משם ונוחה ליכבש משם.</p>

<p><b>ג,ג</b>&nbsp; ר' יוסי אומר ג' דברים משם שלשה זקנים
רבי עקיבה אומר יכול יהא אדם מעלה בכורות מחו&quot;ל לארץ ת&quot;ל (דברים יד)
ואכלת לפני ה' אלהיך מעשר דגנך תירושך ויצהרך ובכורות ממקום שאתה מביא מעשר דגן
אתה מביא בכורות מחוצה לארץ שאי אתה מביא מעשר דגנך אי אתה מביא בכורות שמעון בן
זומא אומר יכול כשם שנתנה תורה מחיצה בין קדשי קדשים לקדשים קלים כך נתנה תורה
מחיצה בין הבכור למעשר שני ודין הוא הבכור טעון הבאת מקום ומעשר שני טעון הבאת
מקום מה בכור אין נאכל אלא לפנים מן החומה אף מעשר שני לא יהא נאכל אלא לפנים מן
החומה מה לבכור שמיעטו מקום אכילתו שכן מיעט זמן אכילתו תאמר במעשר שני שריבה זמן
אכילתו הואיל וריבה זמן אכילתו נרבה מקום אכילתו ת&quot;ל ואכלת לפני ה' אלהיך
מעשר דגנך תירושך ויצהרך ובכורות מה בכורות אין נאכלין אלא לפנים מן החומה אף מעשר
שני לא יהא נאכל אלא לפנים מן החומה ר' ישמעאל אומר יכול יהא אדם מעלה מעשר שני
לירושלים בזמן הזה ואוכלו ודין הוא הבכור טעון הבאת מקום אף מעשר שני טעון הבאת
מקום מה בכור אין נאכל אלא בפני הבית אף מעשר שני לא יהא נאכל אלא בפני הבית ולא
אם אמרת בבכור שיש הימנו דמים ואימורין לגבי מזבח תאמר במעשר שני שאין הימנו דמים
ואימורין לגבי מזבח ביכורים יוכיחו שאין מהן דמים ואימורים לגבי מזבח ואין נאכלין
אלא בפני הבית ולא אם אמרת בביכורים שהן טעונין הנחה לפני המזבח תאמר במעשר שני שאין
טעונין הנחה לפני המזבח ת&quot;ל ואכלת לפני ה' אלהיך מעשר דגנך תירושך ויצהרך
ובכורות מה בכור אין נאכל אלא בפני הבית אף מעשר שני לא יהא נאכל אלא בפני הבית
אחרים אומרים יכול בכור שעבר זמנה משנה לחברתה יהא פסול כפסולי מוקדשים ת&quot;ל
(דברים טו) ואכלת לפני ה' אלהיך [וגו'] מעשר דגנך תירושך ויצהרך ובכורות בקרך אם
ללמד על הבכור שיהא נאכל לפנים מן החומה א&quot;צ והלא כבר נאמר (שם) לפני ה'
אלהיך תאכלנו שנה בשנה ואם ללמד על מעשר שני שיהא נאכל לפנים מן החומה א&quot;צ
והלא כבר נאמר (דברים יב) לא תוכל לאכול בשעריך מעשר א&quot;כ למה נאמר מעשר דגנך
תירושך ויצהרך ובכורות מקיש בכור למעשר שני מה מעשר נאכל משנה לחברתה אף הבכור
נאכל משנה לחברתה.</p>

<p><b>ג,ד</b>&nbsp; מנין לקטנה שיהא של כ&quot;ג ת&quot;ל
(במדבר לה) ושפטו העדה והצילו העדה עשרה מזכין ועשרה מחייבין ג' מנין (שמות כג) לא
תהיה אחרי רבים לרעות מכלל שאי אתה הווה עמהן לרעה אתה הווה עמהן לטובה יכול לא
תהיה עמהן לרעה כל עיקר ת&quot;ל (שם) אחרי רבים להטות אף לרעה אמור מעתה הואיל
ואמרה תורה הרוג ע&quot;פ עדים הרוג ע&quot;פ מטין מה עדים שנים אף מטין שנים אין
ב&quot;ד שקול מוסיפים עליהן עוד אחד הרי כ&quot;ג רבי אומר ממשמע שנאמר לא תהיה
אחרי רבים לרעות שומע אני שאומר הוי עמהן לטובה אם כן למה נאמר אחרי רבים להטות לא
כהטיתך לטובה הטיתך לרעה הטיתך לטובה ע&quot;פ &lt;עד&gt; אחד ולרעה ע&quot;פ שנים
אין ב&quot;ד שקול מוסיפין עליהן עוד אחד הרי זה עשרים ושלשה ר' יוסי הגלילי אומר
(שם) לא תענה על ריב לנטות עשה לך ב&quot;ד נטוי ד&quot;א לא תענה על ריב הוסיף
עליהן הכתוב עוד אחד ד&quot;א לנטות אחרי רבים להטות שלא תאמר בשעת הדין דיו לעבד
שיהא כרבו אמור מה שבדעתך.</p>

<p><b>ג,ה</b>&nbsp; ר&quot;י אומר סנהדרין של שבעים ומשה
עמהן מן המניין אמרו לו אין ב&quot;ד שקול וכן היה ר&quot;י אומר כל עיר שיש בה
כדי ג' שורות של עשרים עשרים ושלשה ושוטרי הדיינין והנדון והעדים והזוממין וזוממי
זוממיהן ראוין לעשות סנהדרין ר' נחמיה אומר מאתים ושלשים והלכה כדבריו ר&quot;מ
אומר מאתים ושבעה &lt;ושבעה&gt; סנהדרין נוהגת בארץ ובחו&quot;ל שנא' (במדבר לה)
והיו לכם לחקת משפט לדורותיכם בארץ ובחו&quot;ל אם כן למה נאמר (דברים טז) שופטים ושוטרים
תתן לך בכל שעריך אלא בא&quot;י עושין אותן בכל עיר ועיר בחו&quot;ל עושין אותן
פלכים פלכים ר' שמעון בן גמליאל אומר (שם) לשבטיך ושפטו מצוה על השבט שיהא דן את
שבטו רבי דוסתאי בן ר' יהודה אומר חייבי מיתות שברחו מן הארץ לח&quot;ל ממיתין
אותן מיד ושברחו מחו&quot;ל לארץ אין ממיתין אותן מיד אלא נידונין בתחלה.</p>
<p>&nbsp;</p>

<h2>מסכת סנהדרין פרק ד</h2>

<p><b>ד,א</b>&nbsp; כהן גדול שהרג את הנפש מזיד נהרג
ושוגג גולה עבר על מצות עשה ועל מצות לא תעשה ושאר כל המצות הרי הוא כהדיוט לכל
דבר ולא חולץ ולא חולצין לאשתו ולא מיבם אבל מיבמין לאשתו עומד בשורה להתנחם הסגן
מימינו וראש בית אב משמאלו וכל העם אומרין לו אנו כפרתך והוא אומר להן תתברכו מן
השמים עומד בשורה לנחם את אחרים הסגן וכהן שעבר מגדולתו מימינו ואבל משמאלו ואין
רואין אותו ערום ולא כשהוא מסתפר ולא בבית המרחץ שנאמר (ויקרא כא) והכהן הגדול
מאחיו אשר יוצק על ראשו שיהיו אחיו הכהנים נוהגין בו גדולה ואם רצה שירחצו אחרים
עמו הרשות בידו ר&quot;י אומר אם רצה לנהוג בזיון בעצמו אין שומעין לו שנאמר (שם)
וקדשתו על כרחו אמרו לו לר' יהודה אינו אומר (שם) ומן המקדש לא יצא אלא בשעת עבודה
בלבד והולך להברות את אחרים ואחרים באין להברותו.</p>

<p><b>ד,ב</b>&nbsp; מלך ישראל אין עומד בשורה להתנחם ואין
עומד בשורה לנחם את אבלים ואינו הולך להברות את אחרים אבל אחרים באין אצלו להברותו
שנא' (שמואל&nbsp;ב ג) ויבא כל העם להברות את דוד לחם בעוד היום ועובר על מצות עשה
ועל מצות לא תעשה ושאר כל המצות והרי הוא כהדיוט לכל דבר לא חולץ ולא חולצין לאשתו
ולא מיבם ולא מיבמין לאשתו ר' יהודה אומר רצה לחלוץ הרשות בידו אמרו לו נמצאת פוגם
כבודו של מלך ואין נושאין אלמנותו שנאמר (שמואל&nbsp;ב כ) ותהיינה צרורות עד יום
מותן אלמנות חיות ובורר לו נשים מ&quot;מ שירצה כהנות לויות וישראלית ואין רוכבין
על סוסו ואין יושבין על כסאו ואין משתמשין בכתרו ובשרביטו ולא באחד מכל משמשיו מת
כולן נשרפין עליו שנאמר (ירמיהו לד) בשלום תמות ובמשרפות אבותיך וגו' וכשם ששורפים
על המלכים כך שורפים על הנשיאים אבל לא על ההדיוטות מה הן שורפין עליהן מטתו וכל
כלי תשמישו כל העם עומדין והוא יושב ולא היתה ישיבה בעזרה אלא למלכי בית דוד בלבד
וכל העם שותקין והוא מדבר הוא קורא אותן אחי ועמי שנאמר (דברי הימים&nbsp;א כח)
שמעוני אחי ועמי והן קורין אותו אדונינו ורבינו שנאמר (מלכים&nbsp;א א) אבל
אדונינו המלך דוד המליך את שלמה.</p>

<p><b>ד,ג</b>&nbsp; לא ירבה לו נשים כאיזבל אבל כאביגיל מותר
דברי ר' יהודה (מלכים&nbsp;א א) לא ירבה לו סוסים סוסים בטלים אפי' אחד שנאמר (שם)
למען הרבות סוס ר' יהודה אומר הרי הוא אומר (מלכים&nbsp;א ה) ויהי לשלמה ארבעים
אלף ארוות סוסים למרכבתו ויפה עשה שנאמר (מלכים&nbsp;א ד) יהודה וישראל רבים כחול
&lt;הים&gt; אשר על הים לרוב כשהוא אומר (מלכים&nbsp;א ה) ושנים עשר אלף פרשים
שהשאר בטלנין היו והדיוט מותר בכולן ר' יוסי אומר כל האמור בפרשת המלך המלך מותר
בה ר' יהודה אומר לא נאמרה פרשה זו אלא בשביל לאיים עליהם שנא' (דברים יז) שום
תשים עליך מלך וכן היה ר' יהודה אומר ג' מצות נצטוו ישראל בביאתן לארץ למנות עליהן
מלך ולבנות בית הבחירה ולהכרית זרע עמלק אם כן למה נענשו בימי שמואל אלא לפי
שהקדימו על ידן ר' יהודה אומר לא נאמרה פרשה [זו] אלא מפני תרעומת שנאמר (דברים
יז) ואמרת אשימה עלי מלך ר&quot;א בר' יוסי אומר זקנים שאלו כהלכה שנא'
(שמואל&nbsp;א ח) תנה לנו מלך לשפטנו [אבל] עמי הארץ חזרו וקלקלו שנאמר (שם) והיינו
גם אנחנו וגו' הרוגי בית דין נכסיהן ליורשיהן הרוגי המלך נכסיהן למלך דברי ר'
יהודה וחכמים אומרים הרוגי המלך נכסיהן ליורשיהן אמר להם רבי יהודה הרי הוא אומר
(מלכים&nbsp;א כא) הנה הוא בכרם נבות אשר ירד שם לרשתו אמרו לו מפני שבן אחי אביו
היה וראוי לו ליורשו אמר להם וכי לא היה לו בנים אמרו לו והלא אותו ואת בניו הרג
שנאמר (מלכים&nbsp;ב ט) אם לא [את] דמי נבות ואת דמי בניו ראיתי אמש נאם ה' ושלמתי
לך בחלקה הזאת נאם ה'.</p>

<p><b>ד,ד</b>&nbsp; וכותב לו ספר תורה ללמוד לשמו שלא יהא
נאות בשל אבותיו אלא בשלו שנאמר (דברים יז) וכתב לו שתהא כתובה לשמו ואין רשות
להדיוט לקרות בה שנאמר (שם) וקרא בו הוא ולא הדיוט ומניחין אותו בב&quot;ד של
כהנים ובב&quot;ד של לוים ובב&quot;ד של ישראל המשיאין לכהונה יוצא למלחמה היא עמו
נכנס היא עמו יושב בב&quot;ד היא אצלו נכנס לבית המים ממתנת לו על הפתח וכן דוד
אומר (תהילים טז) שויתי ה' לנגדי תמיד וגו' ר' יהודה אומר ספר תורה מימינו ותפלין
משמאלו.</p>

<p><b>ד,ה</b>&nbsp; רבי יוסי אומר ראוי היה עזרא שתינתן
תורה על ידו אלמלא קדמו משה נאמרה במשה עליה נאמרה בעזרא עליה נאמרה במשה עליה
(שמות יט) ומשה עלה אל האלהים נאמרה בעזרא עליה (עזרא ז) הוא עזרא עלה מבבל מה
עליה האמורה במשה למד תורה לישראל שנאמר (דברים ד) ואותי צוה ה' בעת ההיא ללמד
אתכם אף העליה האמורה בעזרא לימד תורה לישראל שנאמר (עזרא ז) כי עזרא הכין לבבו
לדרוש את תורת ה' ולעשות וללמד בישראל חוק ומשפט ואף הוא נתון על ידו כתב ולשון
שנאמר (עזרא ד) וכתב הנשתוון כתוב ארמית ומתורגם ארמית מה תרגומו ארמית אף כתוב
ארמית ואומר (דנייאל ה) ולא כהלין כתבא למקרא וגו' מלמד שבאותו היום ניתן ואומר
(דברים יז) וכתב לו את משנה התורה הזאת תורה העתידה לשתנות למה נקרא שמו אשורי על
שום שעלה עמהן מאשור רבי אומר בכתב אשורי נתנה תורה לישראל וכשחטאו נהפכה להן לשון
וכששבו בימי עזרא חזרה להן אשורית שנא' (זכריה ט) שובו לבצרון וגו' ר&quot;ש בן
אלעזר אומר משם ר&quot;א בן פרטא שאמר משם ר&quot;א המודעי בכתב זה ניתנה תורה
לישראל שנאמר (שמות כז) ווי העמודים ווין שהן דומים לעמודים ואומר (אסתר ח) ואל
היהודים ככתבם וכלשונם מה לשונם בלשון הזה אף כתבם בלשון הזה למה נקרא שמו אשורי
ע&quot;ש שהוא מאושר בכתבו א&quot;כ למה נאמר (דברים יז) וכתב לו את משנה התורה
הזאת מלמד ששתי תורות כותב לו אחת שנכנסת ויוצאה עמו ואחת שמונחת לו בתוך הבית זו
שנכנסת ויוצאה עמו לא תכנס עמו לא למרחץ ולא לבית המים שנאמר (שם) והיתה עמו וקרא
בו כל ימי חייו וגו' במקום הראוי לקרות בו והלא דברים ק&quot;ו ומה אם מלך ישראל
שלא עסק אלא בצרכי צבור נאמר בו והיתה עמו וקרא בו כל ימי חייו שאר בני אדם על אחת
כמה וכמה וכיוצא בו (דברים לד) ויהושע בן נון מלא רוח חכמה כי סמך משה את ידיו
וגו' וכן הוא אומר (שמות לג) ויהושע בן נון נער וכן הוא אומר (יהושוע א) לא ימוש
ספר התורה הזה מפיך והגית בו יומם ולילה והרי דברים ק&quot;ו ומה יהושע בן נון
שעסק בכיבוש הארץ ועומד לחלקה לישראל נאמר בו לא ימוש וגו' שאר בני אדם
עאכו&quot;כ.</p>

<p><b>ד,ו</b>&nbsp; אין מעמידין מלך ישראל בחו&quot;ל אין
מעמידין מלך בא&quot;י אא&quot;כ היה נשוי לכהונה ואין מושחין מלכים אלא ע&quot;ג
מעין שנאמר (מלכים&nbsp;א א) ויאמר המלך להם קחו עמכם את עבדי אדוניכם והרכבתם
וגו' ואין מושחין מלכים אלא מפני המחלוקת מפני מה משחו את שלמה מפני אדוניה ואת
יהוא מפני יהורם ואת יואש מפני עתליה ואת יהואחז מפני יהויקים אחיו שהיה גדול
הימנו שתי שנים מלך טעון משיחה בן מלך אין טעון משיחה כהן גדול בן כהן גדול אפילו
עד עשרה דורות טעון משיחה אין מושחין מלכים אלא מן הקרן שאול ויהוא נמשחו מן הפך
מפני שמלכותן עתידה להשבר דוד ושלמה נמשחו מן הקרן מפני שמלכותן מלכות עולמים.</p>
<p>&nbsp;</p>

<h2>מסכת סנהדרין פרק ה</h2>

<p><b>ה,א</b>&nbsp; זה פוסל דיינו של זה וזה פוסל דיינו
של זה דברי ר' מאיר וחכמים אומרים לא כל הימנו לפסול את הדיין המומחה לרבים אמר לו
נאמן עלי אבא נאמן עלי אביך נאמנין עלי שלשה רועי בקר יכול לחזור בו עד שישמע מפי
הדיין דברי רבי מאיר וחכמים אומרים אין יכול לחזור בו היה חייב לחבירו שבועה ואמר
דור לי בחיי ראשך בקיטא במקטיור דנקיט יכול לחזור בו עד שיקבל עליו שבועה בפני
הדיין דברי רבי מאיר וחכ&quot;א אין יכול לחזור בו רבי יהודה אומר אמר להן אין
יחידי דן אמרו לו אין לנו אלא דעתך וקבלו עליהן אין יכול לחזור בו וכן היה רבי
יהודה אומר מי שנתחייב שבועה לחבירו בב&quot;ד ואמר לו דור בחיי ראשך וקבל עליו
אין יכול לחזור בו ומעשה באחד שנתחייב שבועה לחבירו בב&quot;ד ונדר לו בחיי הקייץ
וקבל עליו.</p>

<p><b>ה,ב</b>&nbsp; משחק בקוביא זו משחק בפסיפסין אחד
המשחק בפסיפסין ואחד המשחק בקליפי אגוזים ובקליפי רמונים לעולם אין יכול לחזור בו
עד שישבר את פסיפסין ויחזור בו חזרה גמורה המלוה ברבית אין יכול לחזור בו עד שיקרע
שטרותיו ויחזור בו חזרה גמורה מפריחי יונים זה הממרה את היונין אחד ממרה את היונין
ואחד ממרה שאר בהמה חיה ועוף לעולם אין יכול לחזור בו עד שישבור את פיגמיו ויחזור
בו חזרה גמורה סוחרי שביעית זה היושב ובטל בשאר שני שבוע כיון שהגיע שנת השמטה
התחיל מפשיט ידיו ורגליו ונושא ונותן בפירות עבירה לעולם אין יכול לחזור בו עד
שתגיע שמטה אחרת וידבק ויחזור בו חזרה גמורה רבי נחמיה אומר חזרת ממון ולא חזרת
דברים כיצד אמר מאתים דינר אלו כנסתי מפירות עבירה חלקו אותן לעניים ר&quot;מ היה
קורא אותן אוספי שביעית רבי יהודה היה קורא אותן סוחרי שביעית אר&quot;ש מקיים אני
דבר שניהן הא כיצד עד שלא רבו האונסין היו קורין אוספי שביעית ומשרבו האונסין היו
קורין אותן סוחרי שביעית ובכולן היה רבי יהודה אומר בזמן שיש להן אומנות אחרות הרי
אלו פסולין חזרו בהן הרי כשרים וחכמים אומרים אף בזמן שיש להן אומנות הרי אלו
פסולין בד&quot;א בקדוש החדש ובעיבור שנה בדיני ממונות ובדיני נפשות אבל עדות
שהאשה כשרה לה הן כשרין לה.</p>

<p><b>ה,ג</b>&nbsp; גיסו לבדו רבי יהודה אומר חורגו לבדו
אין דנין לא זה את זה ולא זה עם זה ולא זה על זה ולא זה בפני זה ואין מעידים לא זה
את זה ולא זה עם זה ולא זה על זה ולא זה בפני זה היה יודע עליו עדות עד שלא נעשה
חתנו מתה בתו.&nbsp; עד שלא נעשה סוחר שביעית ומשנעשה סוחר שביעית חזר בו חרש
ונתפקח סומא ונתפתח שוטה ונשתפה נכרי ונתגייר פסול עד שלא נעשה חתנו ונעשה חתנו
ומשנעשה חתנו מתה בתו עד שלא נעשה סוחר שביעית נעשה סוחר שביעית ומשנעשה סוחר
שביעית חזר בו פקח ונתחרש חזר ונתפקח פיתח ונסתמא וחזר ונתפתח שפוי ונשתטה וחזר ונשתפה
כשר זה הכלל כל שתחלתו וסופו כשר כשר תחלתו פסול וסופו כשר פסול היה יודע לו עדות
בשטר ונעשה חתנו הוא אין יכול לקיים כתב ידו אבל אחרים מקיימין לו כתב ידו.</p>

<p><b>ה,ד</b>&nbsp; לקח הימנו בית או שדה בק' מנה והיה
יודע לו עדות בהן ה&quot;ז אינו מעיד שאין מעיד ע&quot;י עצמו.</p>

<p><b>ה,ה</b>&nbsp; הוסיפו עליהן הרועין והגזלנין החמסנין
וכל החשודין על הממון עדותן פסולה לעולם.</p>

<p><b>ה,ו</b>&nbsp; אין עדותן של העדים מתקיימת אא&quot;כ
ראו זה את זה ר' יהושע בן קרחה אומר אפי' זה שלא כנגד זה לעולם אין עדותן מתקיימת
של עדים אא&quot;כ היו שניהן כאחד ר&quot;ש אומר שומעין דבריו של זה היום וכשיבוא
שני למחר שומעין דבריו.</p>
<p>&nbsp;</p>

<h2>מסכת סנהדרין פרק ו</h2>

<p><b>ו,א</b>&nbsp; העדים שאמרו מעידים אנו באיש פלוני
שהרג שורו של פלוני וקיצץ נטיעותיו של פלוני והלה אומר איני יודע חייב אתה אמרת
להרגו אתה אמרת לקצצו הכל הולך אחר הטענה הרגת את שורו וקצצת את נטיעותיו של פלוני
והלה אומר לאו שהוא כמתמיה או הן שהוא כמתמיה יש לאו שהוא כהן ויש הן שהוא כלאו.</p>

<p><b>ו,ב</b>&nbsp; אין דנין אלא מעומד ואין מעידין אלא
מעומד ואין נשאלין לנדרין אלא מעומד ואין מעלין לכהונה ולויה ולישראל אלא מעומד
ולא יהא מאריך פניו כנגד אחד ולא יהא מעמיד אחד ולא מושיב אחד שנאמר (ויקרא יט)
בצדק תשפוט עמיתך אמר ר' יהודה מקובל אני שאם רצו להושיב שניהם כאחד מושיבין ואין
בכך כלום ואיזה הוא האסור שלא יהא אחד עומד ואחד יושב משום ר' ישמעאל אמרו אומרין
לו לבוש כדרך שהוא לבוש או הלבישהו כדרך שאתה לבוש.</p>

<p><b>ו,ג</b>&nbsp; כיצד הן דנין הדיינין יושבין ובעלי
הדין עומדין לפניהם וכל התובע את חבירו הוא פותח ראשון אם יש עדים מכניסים אותן
ומאיימין עליהן ומוציאים אותן לחוץ ומשיירין את הגדול שבהם ושומעין את דבריו
ומוציאין אותו לחוץ ואח&quot;כ מכניסין את השני ושומעין את דבריו ומוציאין אותו
לחוץ ואח&quot;כ מכניסין את שניהן כאחד ואומרים דבריהם זה בפני זה אם אמרו זכאי
זכאי ואם אמרו חייב חייב אחד דיני ממונות אחד דיני נפשות.</p>

<p><b>ו,ד</b>&nbsp; דיני ממונות בשלשה שנים מזכין או
מחייבין וא' אומר איני יודע יוסיפו הדיינין יפה כח האומר חייב מכח האומר איני יודע
עד כמה מוסיפין אין פחות משנים יוסיפו הדיינין אם אמרו זכאי זכאי אם אמרו חייב
חייב אחד אומר זכאי ואחד אומר איני יודע יוסיפו הדיינין שעד עכשיו ב&quot;ד שקול
אחד אומר זכאי ואחד אומר חייב ואחד אומר איני יודע יוסיפו הדיינין שעד עכשיו לא
הוסיפו אלא אחד.</p>

<p><b>ו,ה</b>&nbsp; לעולם מוסיפין הדיינין עד שיגמר הדין
לעולם אין העדים יכולין לחזור בהן עד שיגמר הדין לעולם מביא עדיותיו לב&quot;ד עד
שיגמר הדין או עד שיתנו לו זמן נתנו לו זמן הביא בתוך זמן מקבלין הימנו לאחר זמן
אין מקבלין הימנו דברי רבי מאיר וחכמים אומרים אפילו הביא לאחר שלש שנים מקבלין
הימנו וסותרין דבריו של זה.</p>

<p><b>ו,ו</b>&nbsp; יש לך עדים אחרים ואמר אין לי אלא אלו
יש לך ראיות אחרות ואמר אין לי אלא אלו ואחר זמן מצא עדים אחרים ומצא ראיות אחרות
הרי זה אין מקבלין הימנו עד שיביא ראיה שלא היה יודע בהן לעולם אין העדים יכולין
לחזור בהן עד שתחקר עדותן לב&quot;ד נחקרה עדותן לב&quot;ד אין יכולין לחזור בהן
וזהו כללו של דבר עדים שהעידו לטמא ולטהר לרחק ולקרב לאסור ולהתיר לפטור ולחייב
&lt;לפטור ולחייב&gt; עד שלא נחקרה עדותן ואמרו מבודין אנו הרי אלו נאמנים משנחקרה
עדותן ואמרו מבודין אנו אין נאמנין לעולם אין העדים נעשים זוממין עד שיגמר הדין לא
לוקין ולא משלמין ולא נהרגין עד שיגמר הדין לעולם אין אחד מן העדים נעשה זומם עד
שיהיו שניהם זוממין ואין לוקה עד שיהיו שניהם לוקין ואין נהרג עד שיהיו שניהם
נהרגים ולא משלם עד שיהיו שניהם משלמין אמר ר' יהודה בן טבאי אראה בנחמה אם לא
הרגתי עד זומם בשביל לעקור מלבן של בייתוסין שהיו אומרים עד שיהרג הנדון אמר לו
שמעון בן שטח אראה בנחמה אם לא שפכת דם נקי שהרי אמרה תורה (דברים יז) על פי שנים
עדים או שלשה עדים יומת המת בעדים ב' ובזוממין ב' מה עדים שנים אף זוממין ב' באותה
שעה קבל עליו יהודה בן טבאי שלא יהיה מורה הלכה אלא ע&quot;פ שמעון בן שטח.</p>
<p>&nbsp;</p>

<h2>מסכת סנהדרין פרק ז</h2>

<p><b>ז,א</b>&nbsp; אמר רבן שמעון בן גמליאל בראשונה לא
היו חותמים על כתובת נשים כשרות אלא כהנים או לוים או ישראלים המשיאין לכהונה
א&quot;ר יוסי בראשונה לא היה מחלוקת בישראל ב&quot;ד של שבעים וא' שהיו בלשכת
הגזית ושאר בתי דינין של עשרים ושלשה היו בעיירות של ישראל ושני בתי דינין של ג'
היו בירושלים אחד בהר הבית ואחד בחיל נצרך אחד מהן הלכה הולך אצל ב&quot;ד שבעירו
אין ב&quot;ד בעירו הולך לב&quot;ד הסמוך לעירו אם שמעו אמרו להם ואם לאו הוא
והמופלא שבהן באין לב&quot;ד שבהר הבית אם שמעו אמרו להם ואם לאו הוא והמופלא שבהן
באין לבית דין שבחיל אם שמעו אמרו להם ואם לאו אלו ואלו באין לבית דין הגדול
שבלשכת הגזית אע&quot;פ שהוא שבעים ואחד אין פחות מעשרים ושלשה נצרך אחד מהן לצאת
רואה אם יש שם עשרים ושלשה יוצא ואם לאו אינו יוצא עד שיהו שם עשרים ושלשה ושם היו
יושבין מתמיד של שחר ועד תמיד של בין הערבים בשבתות וימים טובים לא היו נכנסין אלא
לבית המדרש שבהר הבית נשאלה שאלה אם שמעו אמרו להם אם לאו עומדין למנין אם רבו מטמאין
טימאו רבי מטהרין טיהרו ומשם הלכה רווחת בישראל משרבו תלמידי שמאי והלל שלא שימשו
כל צרכן הרבו מחלוקות בישראל ונעשו שתי תורות ומשם שולחין ובודקין כל מי שהוא חכם
ועניו ושפל וירא חטא ופרקו טוב ורוח הבריות נוחה עליו עושין אותו דיין בעירו משנעשה
דיין בעירו מעלין ומושיבין אותו בהר הבית משם מעלין ומושיבין אותו בחיל משם מעלין
ומושיבין בלשכת הגזית ושם יושבין ובודקין את יחסי כהונה ואת יחסי לויה כהן שנמצא
בו פסול לובש שחורין ומתעטף שחורין ושלא נמצא בו פסול לובש לבנים ומשמש עם אחיו
הכהנים מביא עשירית האיפה משלו ועבודה בידו ואע&quot;פ שאין המשמר שלו אחד כהן
גדול ואחד כהן הדיוט שעבדו עד שלא הביאו העשירית האיפה עבודתו כשרה.</p>

<p><b>ז,ב</b>&nbsp; אין דנין שני דינין ביום אחד אפילו
נואף ונואפת אלא דנין את הראשון ואח&quot;כ דנין את השני אין נמנין על שני דברים
כאחד ואין נשאלין על שתי שאלות כאחד אלא נמנין על הראשון ואח&quot;כ נמנין על השני
ונשאלים על הראשון ואח&quot;כ נשאלין על השניה אין דנין אלא במקום גדול ואין נמנין
אלא במקום שמועה אחד אומר משום שמועה וכולם אומרים לא שמענו על זה מנין עומד אחד
אוסר ואחד מתיר אחד מטמא ואחד מטהר וכולן אומרים לא שמענו מנין עומד אחד אומר משום
שנים ושנים אומרים משום אחד יפה כח אחד האומר משום שנים מכח שנים האומרים משום אחד
עשרה אומרים משום אחד כולן אחד ובטהרות ובטמאות האב ובנו הרב ותלמידו שניהם נמנין
שנים בקידוש החדש ובעיבור שנה בדיני ממונות ובדיני נפשות אב ובנו הרב ותלמידו
שניהן נמנין אחד ולא יהא יושב בצדו ואפילו הוא שותק אלא עומד והולך לו בקידוש החדש
ובעיבור שנה בדיני ממונות מתחילין מן הגדול מפני מה בדיני נפשות מתחילין מן הצד
שלא יהא סמוך על דברי רבו.</p>

<p><b>ז,ג</b>&nbsp; בדיני נפשות פותחין לזכות ואין פותחין
לחובה חוץ מן המסית ור' יהושע בן קרחה אומר אף המדיח חייבי גליות ב&quot;ד מחזירין
אותם לזכות שנא' (במדבר לה) ולא תקחו כופר לנפש רוצח ואומר (דברים יט) וזה דבר
הרוצח רוצח רוצח לגזרה שוה חייבי מלקיות ב&quot;ד מחזירין אותו לזכות שנא' (דברים
כה) והצדיקו את הצדיק והרשיעו את הרשע וגו' ואומר (שם) והיה אם בן הכות הרשע רשע
רשע לג&quot;ש הסריס ומי שלא ראה לו בנים כשר לדון דיני ממונות ואין כשר לדון דיני
נפשות רבי יהודה מוסיף אף אכזרי והרחמן אין מוסיפין על הדין בתחלה ר' יהודה אומר
מוסיפין על הדין.</p>

<p><b>ז,ד</b>&nbsp; בתחלה היו שנים אחד אוסר ואחד מתיר
אחד מטמא ואחד מטהר האוסר והמטמא עליו להביא ראיה וכל המחמיר עליו להביא ראיה ויש
אומרים אף המיקל אין נזקקין לדין אלא במקום שיש מכריעין ואין מושיבין את האדם אלא
כמדותיו נסתלק הדין אין רשאי להשיב כיצד אין מוסיפין על הדין בתחלה נגמר דברו אין
רשאי להשיב נתן לו חבירו רשות רשאי להשיב נסתלק העיקר נעשה טפלה עיקר לא ישיב את
חבירו יתיר משלש תשובות כדי שלא תטרף דעתו אחד דן כנגד שנים ושנים דנין כנגד אחד
שנים דנין כנגד שלשה ושלשה דנין כנגד שנים אבל לא שלשה כנגד שלשה ולא מהן ולמעלה
כדי שלא נעשה ב&quot;ד מעורב.</p>

<p><b>ז,ה</b>&nbsp; בדיני ממונות אומרין נזדקק הדין בדיני
נפשות אין אומרין נזדקק הדין והגדול שבדיינים אומר נזדקק הדין אין שואלין מעומד
ואין משיבין מעומד לא מגבוה ולא מרחוק ולא מאחורי הזקנים אין שואלין אלא בענין
ואין משיבין אלא במדע ולא ישאל השואל בענין יתיר משלש הלכות אחד שואל ואחד אומר
שלא לשאול נזקקין לשואל והשואל מעשה צריך שיאמר מעשה אני שואל והשואל כענין והשואל
שלא כענין משיבין את השואל כענין והשואל שלא כענין צריך שיאמר שלא כענין שאלתי
דברי ר&quot;מ וחכ&quot;א א&quot;צ שכל התורה ענין אחד.&nbsp; ענין ושאינו ענין
נזקקין לענין מעשה ושאינו מעשה נזקקין למעשה הלכה ומדרש נזקקין להלכה מדרש ואגדה
נזקקין למדרש מדרש וק&quot;ו נזקקין לק&quot;ו ק&quot;ו וגזירה שוה נזקקין
לק&quot;ו חכם ותלמיד נזקקין לחכם תלמיד ועם הארץ נזקקין לתלמיד היו שניהם חכמים
ושניהם תלמידים ושניהם עמי הארץ שתי הלכות ושתי שאלות ושתי תשובות ושני מעשים
הרשות ביד התורגמן מעתה כשהנשיא נכנס כל העם עומדים והן ישבו עד שאמר להם שבו כשאב
ב&quot;ד נכנס עושים לו שתי שורות מכאן ומכאן עד שנכנס וישב במקומו חכם שנכנס אחד
עומד ואחד יושב עד שנכנס וישב במקומו בני חכמים ותלמידי חכמים בזמן שהרבים צריכים
להם מקפצן אפילו על ראשי העם ואע&quot;פ שאמרו אין שבח לתלמיד שיכנס באחרונה יצא
לצורך נכנס ויושב במקומו בני חכמים תלמידי חכמים בזמן שיש בהם דעת לשמוע הופכין את
פניהם כלפי אביהם אין בהם דעת לשמוע הופכין את פניהם כלפי העם ר' אלעזר בר' צדוק
אומר בבית המשתה עושים אותן סניפין חכם שנכנס אין שואלין אותו עד שתתישב דעתו נכנס
ומצאם כשהם עוסקים בהלכה לא יהא קופץ לתוך דבריהם עד שיודע באיזה ענין הן עוסקים
ואם עשה כן על זה נאמר שבעה דברים בגולם.&nbsp; שבע מדות דרש הלל לפני זקני בתירה
ק&quot;ו וגזרה שוה ובנין אב וכתוב אחד ובנין אב ושני כתובים וכלל ופרט וכלל
וכיוצא בו ממקום אחר דבר הלמד מענינו אלו שבע מדות שדרש הלל הזקן לפני זקני בתירה.</p>
<p>&nbsp;</p>

<h2>מסכת סנהדרין פרק ח</h2>

<p><b>ח,א</b>&nbsp; כל סנהדרין שיש בה שנים יודעים לדבר
וכולם ראוין לשמוע ראוים לעשות סנהדרין ג' בינונית ארבעה חכמה סנהדרין היתה כחצי
גורן עגולה כדי שיהו רואין זה את זה הנשיא יושב באמצע וזקנים יושבים מימינו ושמאלו
אמר ר' אלעזר בר' צדוק כשהיה רבן גמליאל יושב בב&quot;ד ביבנה אבא יושב בימינו
וזקנים משמאלו מפני מה אחד יושב מימינו של זקן מפני כבודו של זקן שלש שורות של
תלמידי חכמים יושבים לפניהם גדולים בראשונה ושניים בשניה ושלישים בשלישית מכאן
ואילך לא היה שם סדר אלא כל הקודם את חברו לתוך ארבע אמות זכה שוטרי הדיינים
והנדון והעדים זוממיהם וזוממי זוממיהם עומדין משורה החיצונה ולעם ולא היו צריכים
לידע איזהו נדון מפני שמעמידים אותו שני לעד הראשון.</p>

<p><b>ח,ב</b>&nbsp; כיצד אומר שמא תאמר ראינוהו שרץ אחר
חברו וסייף בידו נכנס מפניו לחנות נכנס אחריו לחנות ונכנסנו אחריו ומצאנהו הרוג
וסייף ביד הרוצח ומטונף דם שמא תאמרו אם לאו מי הרגו אמר שמעון בן שטח אראה בנחמה
אם לא ראיתי אחד שרץ אחר חברו וסייף בידו נכנס מפניו לחורבה ונכנס אחריו ונכנסתי
אחריו ומצאתיהו הרוג והסייף ביד הרוצח והטיף דם נמתי לו רשע מי הרגו לזה אראה
בנחמה אם לא או אני או אתה הרגנוהו אבל מה אעשה לך דאין דינך מסור בידי שהרי אמרה
תורה (דברים יט) על פי שני עדים או על פי שלשה עדים יומת המת אלא יודע מחשבות הוא
יפרע מאותו האיש לא זז משם עד שנשכו נחש ומת.</p>

<p><b>ח,ג</b>&nbsp; אדם נברא יחידי בעולם ולמה נברא יחידי
בעולם שלא יהו צדיקים אומרים אנו בניו של צדיק ושלא יהו רשעים אומרים אנו בניו של
רשע ד&quot;א למה נברא יחידי שלא יהו משפחות מתגרות זו בזו ומה עכשיו שנברא יחידי
מתגרות זו בזו אילו נברא שנים על אחת כמה וכמה ד&quot;א למה נברא יחידי מפני
הגזלנין והחמסנין ומה עכשיו שנברא יחידי גזלנין וחמסנין אילו נברא שנים על אחת כמה
וכמה דבר אחר למה נברא יחידי להגיד גדולתו של מלך מלכי המלכים הקב&quot;ה שבחותם
אחד ברא את כל העולם כולו ומחותם אחד יצאו חותמות הרבה שנאמר (איוב לח) תתהפך
כחומר חותם וגו' מפני מה אין פרצופותיהן דומות זו לזו מפני הרמאים שלא יהא כל אחד
ואחד קופץ בתוך שדה חבירו ובא על אשת איש שנאמר (שם) וימנע מרשעים אורם וגו' רבי
מאיר אומר שינה מקום מראה פנים דעת וקול מראה פנים ודעת מפני החמסנין והגזלנין קול
מפני הערוה.</p>

<p><b>ח,ד</b>&nbsp; אדם נברא בע&quot;ש ולמה נברא באחרונה
שאם תזוח דעתו עליו אומר לו יתוש קדמך במעשה בראשית דבר אחר כדי שיכנס למצוה מיד
דבר אחר כדי שיכנס לסעודה מיד משלו משל למה הדבר דומה למלך בשר ודם שבנה פלטרין
וחצבה והתקין סעודה ואח&quot;כ זימן האורחים וכה&quot;א (משלי ט) חכמת נשים בנתה
ביתה חצבה עמודיה שבעה חכמת נשים בנתה ביתה זהו מלך מלכי המלכים הקב&quot;ה שבנה
כל העולם כולו בחכמה חצבה עמודיה שבעה אלו ז' ימי בראשית טבחה טבחה מסכה יינה אלו
ימים ונהרות ומדברות ושאר כל צרכי עולם ואח&quot;כ שלחה נערותיה תקרא זה אדם וחוה.</p>
<p>&nbsp;</p>

<h2>מסכת סנהדרין פרק ט</h2>

<p><b>ט,א</b>&nbsp; רבי שמעון בן אלעזר אומר מסיעין את
העד ממקומו בשביל שתטרף דעתו עליו ר' יוסי אומר לא היו צריכין לומר באיזה שבוע
באיזו שנה באיזה חדש בכמה בחדש אלא באיזה יום באיזה חדש באיזו שעה באיזה מקום
מכירין אתם אותו התריתם בו במה הרגו בסייף הרגו במקל הרגו על שוקיו הכהו או על צפר
נפשו הכהו להיכן היו פניו הפוכות בשעה שהרגו.&nbsp; אחד אומר בשנים בחדש ואחד אומר
בשלשה בחדש עדותן קיימת שאין הכל בקיאין בעיבור.&nbsp; אחד אומר בשתי שעות ואחד
אומר בשלש שעות עדותן קיימת שאין הכל בקיאין בשעות אחד אומר בשלש שעות וא' אומר
בחמש עדותן בטלה ורבי יהודה אומר קיימת אחד אומר בחמש ואחד אומר בשבע עדותן בטלה
שהכל יודעין שבחמש חמה במזרח ובשבע חמה במערב.</p>

<p><b>ט,ב</b>&nbsp; נמצא עדותן של עדים מכוונת הגדול
שבדיינים פותח בזכות וחברו מסייעו מצאו לו זכות פטרוהו אם לאו מעבירין אותו ולמחר
מזדווגין זוגות וממעטים במאכל ולא היו שותין יין ונושאין ונותנין בפרשת הענין כל
הלילה ואם היה רוצח נושאין ונותנין בפרשת רוצח ואם היה מגלה עריות נושאין ונותנין
בפרשת מגלה עריות ולמחר משכימין ובאין לב&quot;ד החזנין קורין כל אחד ואחד בשמו
פלוני ופלוני.&nbsp; מזכה הייתי ועכשיו מזכה אני מקבלין אותו מחייב הייתי ועכשיו
מזכה אני מקבלין אותו מזכה הייתי ועכשיו מחייב אני אותו אין מקבלין אותו מחייב
הייתי ועכשיו מחייב אני אומרים לו למוד דבריך כבתחלה טעה אחד בדבריו מן המזכין
סופרי הדיינין מזכירין אותו מן המחייבין אין סופרי הדיינין מזכירין אותו אלא
אומרין לו למוד דבריך כבתחלה אם מצאו לו זכות פטרוהו אם לאו עומדין למנין שלשים
וששה מזכים ושלשים וחמשה מחייבין זכאי שלשים וששה מחייבים ושלשים וחמשה מזכים דנין
אלו כנגד אלו עד שיאמר אחד מן המחייבין רואה אני את דברי המזכין אמר אחד מן
התלמידים יש לי ללמד עליו זכות מקבלין אותו בסבר פנים יפות ומעלין ומושיבין אותו
עמהן אם יש ממש בדבריו פטרוהו ולא היה יורד משם עולמית ואם לאו לא ירד משם כל היום
שלא תהא עלייתו ירידה הוא שאמר יש לי ללמד על עצמי זכות שומעין לו חובה משתקין
אותו בנזיפה העד אין מלמד עליו לא זכות ולא חובה ר' יוסי ברבי יהודה אומר מלמד
זכות ואין מלמד חובה י&quot;ב מזכין ואחד עשר מחייבין זכאי שנים עשר מחייבין ואחד
עשר מזכין יוסיפו הדיינים עד שיכריע אחד לזכות וב' לחובה ורבי יוסי אומר יחזרו
וימנו בתחלה פעם ראשונה שניה ושלישית בין שיש ממש בדבריו בין שאין ממש בדבריו מכאן
ואילך אם יש ממש בדבריו שומעין לו ואם לאו אין שומעין לו.</p>

<p><b>ט,ג</b>&nbsp; הרוגי ב&quot;ד יש להם חלק לעולם הבא
מפני שמתודין על עונותיהן רחוק מבית הסקילה עשר אמות ואומרין לו התודה ומעשה באחד
שיצא ליסקל אמרו לו התודה אמר תהא מיתתי כפרה על כל עונותי ואם עשיתי כך אל ימחול
לי ויהיה ב&quot;ד של ישראל נקי וכשבא דבר אצל חכמים זלגו דמעות אמרו להם להחזירו
אי אפשר שכבר נגזרה גזירה אלא הרי דמיו תלוין בעדיו וכה&quot;א (דברי הימים&nbsp;א
ב) ובני זרח זמרי ואיתן והימן וכלכל ודרדע כולם חמשה וכי אין יודעים שכולם חמשה
אלא מלמד שאף עכן הוא עמהם לעוה&quot;ב.&nbsp; רחוק מבית הסקילה ד' אמות מפשיטין
את בגדיו האיש מכסים אותו פרק מלפניו והאשה פרק מלפניה ופרק מאחריה מפני שהאשה
כולה ערוה דברי רבי יהודה שאמר משם רבי אליעזר וחכמים אומרים האיש נסקל ערום ואין
האשה נסקלת ערומה בית הסקילה היה גבוה שתי קומות והוא קומה אחת הרי שלש קומות ר'
שמעון בן אלעזר אומר אבן היתה שם ויש בה משאוי ב' נוטל ונותנה על לבו כדי לקיים בו
מצות סקילה וכשתולין אחד קושר ואחד מתיר כדי לקיים בו מצות תליה היה רבי מאיר אומר
מה ת&quot;ל (דברים כא) כי קללת אלהים תלוי משלו משל למה&quot;ד לב' אחים דומים זה
לזה א' שר על כל העולם וא' יצא לסטים לאחר זמן נתפס זה שיצא לסטים היו צולבין אותו
על הצלוב והיה כל עובר ושב אומר דומה שהשר צלוב לכך נאמר כי קללת אלהים תלוי סייף
שנהרג בו סודר שנחנק בו אבן שנסקל בה ועץ שנתלה עליו כולן טעונין קבורה ולא היו
קוברין אותו עמו נתאכל הבשר שלוחי ב&quot;ד מלקטין את העצמות וקוברים אותו בארזין
אפי' מלך שבמלכים לא היו קוברין אותו בקברי אבותיו אלא בקברי ב&quot;ד שני קברות היו
מתוקנין לב&quot;ד אחד לנסקלין ולנשרפין ואחד לנחנקים ולנהרגים וכן דוד אומר
(תהילים כו) אל תאסף עם חטאים נפשי וגו' ארבע מיתות נמסרו לבית דין סקילה שריפה
הרג וחנק הרשות לא נתן לה אלא סייף בלבד אמר רבי אלעזר ברבי צדוק תינוק הייתי
והייתי רוכב על כתפו של אבא וראיתי בת כהן שזינתה בירושלים והקיפוה חבילי זמורות
ושרפוה אמרו לו תינוק היה ואין עדות לתינוק רבי יהודה אומר הרי אומר (ויקרא יט)
ואהבת לרעך כמוך ברור לו מיתה יפה שבמיתות כיצד עושין לו מניח ראשו על הסדן וקוצץ
בקופיץ אמרו לו אין מיתה מנוולת מזו אמר להם ודאי אין מיתה מנוולת מזו אלא משום
שנאמר (ויקרא יח) ובחקותיהם לא תלכו.</p>
<p>&nbsp;</p>

<h2>מסכת סנהדרין פרק י</h2>

<p><b>י,א</b>&nbsp; רבי יהודה אומר הבא על האם אינו חייב
אלא משום האם בלבד וכן היה רבי יהודה אומר הבא על אשת אב אינו חייב אלא משום אשת
אב בלבד הבא על האם אלמנה לכהן גדול גרושה וחלוצה לכהן הדיוט או שהיתה אנוסתו
ומפותתו של אביו או שהיתה אחת מכל העריות של אביו חייב הבא על אשת אב אלמנה לכהן
גדול גרושה וחלוצה לכהן הדיוט חייב אנוסתו ומפותתו של אביו פטור או שהיתה אחת מכל
עריות של אביו פטור הבא על אחותו חייב עליה משום אחותו ומשום בת אשת אב רבי יוסי
בר' יהודה אומר אינו חייב אלא משום אחותו בלבד וכן הבא על כלתו הבא על הזכור בן
תשע שנים ויום אחד והבא על הבהמה כדרכה ושלא כדרכה האשה המביאה את הבהמה כדרכה
ושלא כדרכה.</p>

<p><b>י,ב</b>&nbsp; והעובד עבודה זרה אחד העובד ואחד
המזבח ואחד המקטיר ואחד המנסך ואחד המשתחוה והמקבלו עליו לאלוה ואומר לו אלי אתה
הצילני כולן בסקילה העושה עבודה זרה המחתיך והמעמיד הסך המקנח המגריד עובר בלא
תעשה אבל אינן חייבים קרבן אלא על דבר שיש בו מעשה כגון המזבח והמקטיר והמנסך
והמשתחוה אבל המגפף והמנשק המכבד המרביץ המלביש והמנעיל והמעטיף הרי אלו באזהרה ר'
יהודה אומר הרי הוא אומר (מלכים&nbsp;א יט) והשארתי בישראל שבעת אלפים כל הברכים
אשר לא כרעו לבעל וכל הפה אשר לא נשק לו מקיש נשיקה לכריעה מה כריעה חייבין עליה
אף נשיקה חייבין עליה ובמה היא מיתתן בידי שמים.</p>

<p><b>י,ג</b>&nbsp; הנותן מזרעו למולך אינו חייב עד
שימסור למולך ויעביר באש מסר למולך ולא העביר באש העביר באש ולא מסר אינו חייב עד
שימסור למולך ויעביר באש ואינו חייב עד שיעביר כדרכו העביר ברגליו פטור ואינו חייב
אלא על יוצאי יריכו המעביר את אביו ואת אמו ואת אחיו ואת אחותו פטור המעביר עצמו
פטור ור&quot;א ברבי שמעון מחייב אחד מולך ואחד שאר עבודה זרה חייב ור&quot;א ברבי
שמעון אומר אינו חייב אלא משם מולך בלבד בעל אוב זה פיתום המדבר מבין פרקיו ומבין
אצילי ידיו ידעוני זה השם עצם של ידעוני בפיו הרי אלו בסקילה והנשאל בהן באזהרה
דורש אל המתים זה המעלה בזכורו אחד המעלה בזכורו ואחד הנשאל בגלגלת מה בין מעלה
בזכורו לנשאל בגלגלת שהמעלה בזכורו אינו עולה כדרכו ואינו עולה בשבת והנשאל בגלגלת
עולה כדרכו ועולה בשבת.</p>

<p><b>י,ד</b>&nbsp; הבא על נערה מאורסה אינו חייב עד שתהא
נערה בתולה מאורסה והיא בבית אביה נערה ארוסה בבית בעלה בוגרת ארוסה בבית אביה
נשואה בין בבית אביה בין בבית בעלה הבא עליה הרי זה בחנק באו עליה עשרה ועדיין היא
בתולה כולם בסקילה ואם אינה בתולה הראשון בסקילה וכולם בחנק המקבלת את בעלה בבית
אביה ואע&quot;פ בתולה הבא עליה הרי זה בחנק נערה ארוסה שזינתה סוקלין אותה על פתח
בית אביה אין לה פתח בית אביה סוקלין אותה במקום שזינתה ואם היתה עיר של נכרים
סוקלין אותה על פתח ב&quot;ד כיוצא בו העובד ע&quot;ז סוקלין אותו במקום שעבד ואם
היתה עיר של נכרים סוקלין אותו על פתח ב&quot;ד.</p>

<p><b>י,ה</b>&nbsp; כל חייבי מיתות שבתורה אין מכמינין
עליהם חוץ מן המסית כיצד עושין לו כונסין לו שני ת&quot;ח לבית הפנימי והוא יושב
בבית החיצון ומדליקין לו את הנר כדי שיהיו רואין אותו ושומעים את קולו וכן עשו
לאיש אחד בלוד נמנו עליו שני תלמידי חכמים והביאוהו לב&quot;ד וסקלוהו פותחין את
דינו ביום וגומרין אף בלילה פותחין וגומרין בו ביום בין לזכות בין לחובה מטין על
פי עד אחד בין לזכות בין לחובה הכל מלמדין זכות וחובה המלמד זכות יכול לחזור
וללמוד חובה הסריס ומי שלא ראה לו בנים יושבין בדינו ורבי יהודה מוסיף את האכזרי.</p>
<p>&nbsp;</p>

<h2>מסכת סנהדרין פרק יא</h2>

<p><b>יא,א</b>&nbsp; ושאר חייבי מיתות ב&quot;ד אין ממיתין
אותם אלא על פי עדים והתראה עד שיודיעוהו שחייב מיתה בב&quot;ד ר' יוסי ברבי יהודה
אומר עד שיודיעוהו באיזה מיתה הוא מת בין שהתרו בו כל עדיו ובין שהתרו בו מקצת
עדיו חייב ורבי יוסי פוטר עד שהתרו בו כל עדיו שנא' (דברים יז) על פי שנים עדים או
שלשה עדים עד שיהיו פי שני עדים מתרין בו כאחד מודים חכמים לר' יוסי שאם התרה בו
&lt;את&gt; הראשון והלך לו הב' והלך לו שהוא פטור מתרין בו ושותקים מתרין בו
ומרכין בראשו אע&quot;פ שאמר יודע אני פטור עד שיאמר יודע אני וע&quot;מ כך אני
עושה כיצד ראוהו שמחלל את השבת ואומרים לו הוי יודע שהשבת מחלליה מות יומת
אע&quot;פ שאמר יודע אני פטור עד שיאמר יודע אני וע&quot;מ כך אני עושה כיצד שהורג
את הנפש ואומר הוי יודע שהוא בן ברית ונאמר (בראשית ט) שופך דם האדם באדם דמו ישפך
וגו' אע&quot;פ שאמר יודע אני פטור עד שיאמר יודע אני וע&quot;מ כן אני עושה רבי
יוסי אומר הוא שיתודה בעצמו פטור שנא' (דברים יט) לענות בו סרה שיחזרו בו אחרים
ולא שיתודה הוא בעצמו.</p>

<p><b>יא,ב</b>&nbsp; רבי שמעון בן יהודה אומר משם רבי
שמעון המדיח הרי זה בחנק אמר רבי עקיבה שלש מאות הלכות היה ר' אליעזר שונה במכשפה
ולא למדתי ממנו אלא שני דברים שנים מלקטין קשואין אחד לוקט פטור ואחד לוקט חייב
העושה מעשה חייב האוחז את העינים פטור בן סורר ומורה לא היה ולא עתיד להיות למה
נכתב אלא לומר דרוש וקבל שכר רבי שמעון בן אלעזר אומר בדין הוא הבת ולא הבן אלא
גזירת המלך היה.&nbsp; בן סורר ומורה אפילו העלה על שולחנו כשלמה בשעתו אין נעשה
בן סורר ומורה עד שיתן לתוך פיו כשעור או עד שיאכל בחברה שהוא כיוצא בו.</p>

<p><b>יא,ג</b>&nbsp; בן סורר ומורה מתרין בו בפני ג' שנא'
(דברים כא) ותפשו בו וגו' ואמרו אל זקני עירו מצוה בזקני עירו בננו זה זה האיש לקה
בפניכם דבר אחר בננו זה פרט לשברח ובא משהגדיל בננו זה פרט לשמת אחד מן הדיינין
דבר אחר בננו זה מלמד שאחד מן הראשונים מצטרף עם האחרונים לחייבו מיתה בן סורר
ומורה וזקן ממרא על פי בית דין והמסית והמדיח ונביא השקר ועדים זוממין אין ממיתין
אותן מיד אלא מעלין אותן לבית דין הגדול שבירושלים ומשמרין אותן עד הרגל וממיתים
אותן ברגל שנאמר (דברים יז) וכל העם ישמעו ויראו וגו' דברי ר' עקיבה אמר לו ר'
יהודה וכי נאמר וכל העם יראו וייראו והלא לא נאמר אלא וכל העם ישמעו וייראו למה
מענין דינו של זה אלא ממיתין אותו מיד וכותבין ושולחין לכל המקומות איש פב&quot;פ
נגמר דינו בבית דינו של פלוני ופלוני ופלוני עדיו וכך וכך עשה וכך וכך עשו לו.</p>

<p><b>יא,ד</b>&nbsp; ר' שמעון בן יהודה אומר משם ר&quot;ש
הנוי והכח והעושר והחכמה והשיבה והתפארת ובנים לצדיקים נאים להם ונאה לעולם שנאמר
(משלי טז) עטרת תפארת שיבה וגו' ואומר (משלי יז) עטרת זקנים בני בנים וגו' ואומר
(משלי כ) עטרת בחורים כחם והדר זקנים שיבה ואומר (ישעיהו כד) ונגד זקניו כבוד רבי
שמעון בן מנסיא אומר אלו ז' מדות שמנו חכמים בצדיקים כולן נתקיימו ברבי ובבניו.</p>

<p><b>יא,ה</b>&nbsp; הבא במחתרת אם בא להרוג מצילין אותו
בנפשו ליטול ממון אין מצילין אותו בנפשו ספק בא להרוג וספק בא ליטול ממון אין
מצילין שנאמר (שמות כב) אם זרחה השמש עליו דמים לו וכי עליו בלבד חמה זורחת והלא
על כל העולם כולו היא זורחת אלא מה זריחת השמש שהוא שלום לעולם אף זה כל זמן שאתה
יודע שיש שלום הימנו בין ביום בין בלילה אין מצילין אותו בנפשו וכל זמן שאין אתה
יודע שאין שלום הימנו בין ביום ובין בלילה מצילין אותו בנפשו יותר על כן אמר רבי
אליעזר בן יעקב היו שם כדי יין וכדי שמן ושברן בשעה שהוא חתר חייב.&nbsp; הרודף
אחר חבירו מצילין אותו בנפשו כיצד מצילין אותו בנפשו קוטע אחד מאבריו אם אין יכול
לעמוד בו מקדים והורגו הרודף אחר הזכור בין בבית ובין בשדה מצילין אותו בנפשו אחר
נערה המאורסה בין בבית ובין בשדה מצילין אותה בנפשו אחד נערה מאורסה ואחד כל עריות
שבתורה מצילין אותן בנפשו אבל אם היתה אלמנה לכהן גדול גרושה וחלוצה לכהן הדיוט
אין מצילין אותה בנפשו ושנעבד בה עבירה אין מצילין אותה בנפשו ואם יש להן מושיעין
אין מצילין אותן בנפשו ר' יהודה אומר אם אמרה הניחו לו מצילין אותה בנפשו ומפני מה
מצילין אותן בנפשו שאם היו מוחין בידם באים על עסקי נפשותם ר&quot;א בר צדוק אומר
העובד ע&quot;ז מצילין אותו בנפשו.</p>
<p>&nbsp;</p>

<h2>מסכת סנהדרין פרק יב</h2>

<p><b>יב,א</b>&nbsp; ואלו הן הנשרפין הבא על אשה ובתה ובת
כהן עם זיקת הבעל בא על אמה ואח&quot;כ בא על בתה בא על בתה ואח&quot;כ בא על אמה
חייב לפי שלא למדנו לבתו מאנוסתו שתהא בשריפה שנא' (ויקרא כ) ואיש אשר יקח את אשה
ואת אמה זמה היא במי שיש לו בה ליקוחין מדבר הכתוב ת&quot;ל (ויקרא כא) ובת איש
כהן מכל מקום נערה מאורסה ובת איש כהן שזנתה בסקילה ורבי שמעון אומר בשריפה זנתה
עם חמיה בסקילה ורבי שמעון אומר בשריפה.</p>

<p><b>יב,ב</b>&nbsp; שמעון התימני אומר מה האגרוף הידוע
לעדה ולעדים אף אבן תהא ידועה לעדה ולעדים פרט לשאבד האבן אמר לו ר&quot;ע אין לי
אלא שאבד האבן ומנין אפי' היתה תלויה אף היא או מקל בב&quot;ד ויודעין הדיינין שעל
שוקו הכהו ועל ציפר נפשו הכהו הרי שדחאו מראש הבירה ונפל ומת הבא בירה לב&quot;ד
ואם תאמר יבאו ב&quot;ד ויראו את הבירה שנפלה אומר אני יחזרו הבעלים ויבנו אותה
אלא מה עדים נאמנים על כך אף בדיני נפשות הכל תלוי בעדים נתערבה באחרות משערין את
הקלה שבהן אם יש בה כדי להמית הרי זה חייב ואם לאו פטור נפלה לאור ונשרפה או למים
ונמחית פטור נתכוין להכות זה והכה את זה רבי יהודה מחייב ורבי שמעון פוטר ומודה
רבי יהודה שאם נתכוין להרוג את הבהמה והרג את האדם לעובדי כוכבים והרג את ישראל
לנפלים והרג את בן קיימא שהן פטור.</p>

<p><b>יב,ג</b>&nbsp; חייבי מיתות חמורות שנתערבו בחייבי
מיתות קלות ממיתין אותן בקלה שבהן רבי יוסי אומר קלה שבמיתות בחנק וכן היה ר'
יהודה אומר נידון בזיקה הראשונה שבאה אליו כיצד הבא על חמותו והיא אשת איש היתה
חמותו ואחר כך נעשית אשת איש נדון בשריפה אשת איש ואחר כך נעשית חמותו נדון בחנק
עבר עבירה שיש בה ב' מיתות ממיתים אותו בחמורה שבהן כל חייבי מיתות שבתורה שאי אתה
יכול להמיתו במיתה האמורה בהן המיתו בכל המיתות בין קלות בין חמורות שנאמר (דברים
יז) ובערת הרע מקרבך.</p>

<p><b>יב,ד</b>&nbsp; מתרין בו ושותק מתרין בו והרכין
בראשו מתרין בו פעם ראשונה ושניה ובשלישית כונסין אותו לכיפה אבא שאול אומר אף
בשלישית מתרין בו וברביעית כונסין אותו לכיפה ונותנין לו לחם צר ומים לחץ כיוצא בו
חייבי מלקות שלקו ושנו מלקין אותן פעם ראשונה ושניה ובשלישית כונסין אותן לכיפה
אבא שאול אומר אף בשלישית מלקין אותן וברביעית כונסין אותן לכיפה ומאכילין אותן
שעורים עד שכריסן נבקעת.</p>

<p><b>יב,ה</b>&nbsp; הוסיפו הפורק עול והמפר ברית והמגלה
פנים בתורה וההוגה את השם באותיותיו שאין לו חלק לעולם הבא רבי עקיבה אומר המנענע
קולו בשיר השירים בבית המשתה ועושה אותו כמין זמר אין לו חלק לעולם הבא אבא שאול
אומר משם ר&quot;ע הלוחש על המכה ואמר (שמות טו) כל המחלה כו' ורוקק אין לו חלק
לעולם הבא ארבעה מלכים ירבעם אחאב אחז מנשה אין להם חלק לעולם הבא ר' אליעזר אומר
מנשה יש לו חלק לעולם הבא שנאמר (דברי הימים&nbsp;ב לג) ותפלתו והעתר לו וכל חטאים
ומעילות והמקומות אשר בנה בהם במות והעמיד האשרה והפסילים לפני הכנעו הנם כתובים
על דברי חוזה מלמד שנעתר לו והביאו לחיי העולם הבא.</p>
<p>&nbsp;</p>

<h2>מסכת סנהדרין פרק יג</h2>

<p><b>יג,א</b>&nbsp; תנא בני רשעי ישראל אין &lt;לו&gt;
[להם] חלק לעולם הבא ולא חיין לעולם הבא שנאמר (מלאכי ג) כי הנה היום בא בוער
כתנור וגו' דברי רבן גמליאל רבי יהושע אומר באין הן לעוה&quot;ב ולהלן הוא אומר
(תהילים קטז) שומר פתאים ה' וגו' ולהלן הוא אומר (דנייאל ד) גודו אילנא וקציצו
ענפוהי ברם עיקר שרשוהי בארעא שבוקו אמר רבן גמליאל מה אני מקיים (מלאכי ג) אשר לא
יעזוב להם שורש וענף אמר לו שאין המקום מניח המצות ושירי מצות להם ולאבותיהם בעולם
דבר אחר שורש זו נשמה וענף זה הגוף ובני רשעי עובדי כוכבים לא חיין ולא נדונין
ר&quot;א אומר כל רשעי עובדי כוכבים אין להם חלק לעוה&quot;ב שנאמר (תהילים ט)
ישובו רשעים לשאולה כל גוים שכחי אלהים ישובו רשעים לשאולה אלו רשעי ישראל כל גוים
שכחי אלהים אלו רשעי עובדי כוכבים אמר לו ר' יהושע אילו אמר הכתוב ישובו רשעים
לשאולה כל גוים ושתק היה אומר כדבריך אלו רשעי ישראל ורשעי עובדי כוכבים עכשיו
שאמר הכתוב שכחי אלהים הא יש צדיקים בעובדי כוכבים שיש להם חלק לעולם הבא בית שמאי
אומרים שלשה כתות הן אחת לחיי העולם הבא ואחת לחרפות לדראון עולם אחת לחיי עולם
אלו צדיקים גמורים אחת לחרפות לדראון עולם אלו רשעים גמורים שקולים שבהן יורדים
לגיהנם ומצפצפים ועולים ומתרפאים שנאמר (זכריה יג) והבאתי את השלישית באש וגו'
ועליהם אמרה חנה (שמואל&nbsp;א ב) ה' ממית ומחיה ובית הלל אומרים (שמות לד) ורב
חסד מטה כלפי חסד ועליהם הוא אומר (תהילים קטז) אהבתי כי ישמע ועליהם נאמר כל
הפרשה כולה פושעי ישראל בגופן ופושעי עובדי כוכבים בגופן יורדין לגיהנם ונדונין בה
י&quot;ב חדש לאחר י&quot;ב חדש נפשן כלה וגופן נשרף וגיהנם פולטתן ונעשין אפר
והרוח זורה אותן ומפזרתן ונעשית אפר תחת רגלי הצדיקים שנאמר (מלאכי ג) ועסותם
רשעים כי יהיו אפר [וגו'] אבל המסורות והאפיקורסין והכופרין בתורה ופורשים מדרכי
צבור ושאין מודים בתחיית המתים וכל מי שחטא והחטיא את הרבים כגון ירבעם ואחאב
ושנתנו חיתתם בארץ חיים ושפשטו ידיהם בזבול גיהנם ננעלת בפניהם ונדונין בה לדורי
דורות שנאמר (ישעיהו סו) ויצאו וראו בפגרי האנשים וגו' שאול כלה והם אינם כלים
שנאמר (תהילים מט) וצורם לבלות שאול ומי גרם להם שפשטו ידיהם בזבול שנאמר (שם)
מזבול לו ואין זבול אלא בית המקדש שנאמר (מלכים&nbsp;א ח) בנה בניתי בית זבול
לך.&nbsp; דור המבול אין להם חלק לעולם הבא ואין חיין לעולם הבא שנא' (בראשית ט)
וימח את כל היקום וגו' השמים בעולם הזה וימחו מן הארץ לעולם הבא רבי יהודה בן
בתירא אומר (בראשית ו) ויאמר ה' לא ידון רוחי באדם לא ידון ולא רוחי בהן לעולם דבר
אחר ויאמר ה' לא ידון אמר המקום איני מחזיר רוחי לנדנה ר' מנחם ברבי יוסי אומר לא
ידון אמר המקום איני דנן בשעה שאני משלם שכר לצדיקים אבל רוחן של רשעים קשה להם
יותר מן הכל שנאמר (ישעיהו לג) רוחכם אש תאכלכם דור המגדל אין להם חלק לעולם הבא
ואינן חיין לעולם הבא שנאמר (בראשית יא) ויפץ ה' אותם משם על פני כל הארץ בעולם
הזה ויחדלו לבנות לעולם הבא אנשי סדום אין להם חלק לעולם הבא ואינן חיין
לעוה&quot;ב שנאמר (בראשית יג) ואנשי סדום רעים וחטאים וגו' בעולם הזה לה' מאד
לעולם הבא דבר אחר רעים איש על חבירו וחטאים בגילוי עריות לה' בע&quot;ז מאד בשפיכות
דמים מרגלים אין להם חלק לעולם הבא ואין באים לארץ שנאמר (במדבר יד) וכל מנאצי לא
יראוה קרח ועדתו אין להם חלק לעולם הבא ואין חיין לעוה&quot;ב שנאמר (במדבר טז) ותכס
עליהם הארץ וגו' בעולם הזה ויאבדו מתוך הקהל לעולם הבא דברי רבי עקיבה ר' יהודה בן
בתירא אומר באין הן ועליהן הוא אומר (תהילים קיט) תעיתי כשה אובד וגו' נאמר כאן
אבדה ונאמר להלן אבדה מה אבדה האמור להלן אבדה מתבקשת אף אבדה האמורה כאן אבדה
מתבקשת דור המדבר אין להם חלק לעולם הבא שנאמר (במדבר יד) במדבר הזה יתמו בעולם
הזה ושם ימותו לעה&quot;ב ואומר (תהילים צה) אשר נשבעתי באפי וגו' דברי רבי עקיבה רבי
אליעזר אומר באין הן ועליהם הוא אומר (תהילים נ) אספו לי חסידי וגו' מה תלמוד לומר
באפי באפי נשבעתי וחוזר אני בי רבי יהושע בן קרחה אומר לא נאמרו דברים אלו אלא כלפי
דורות אספו לי &lt;כל&gt; חסידי על שום שעשו לי גמילות חסד כורתי בריתי על שום שנכרתו
על ידי עלי זבח על שום שעילו אותי ונזבחו על ידי רבי שמעון בן ננס אומר באין הן
ועליהן הוא אומר (ישעיהו נא) ופדויי ה' ישובון וגו' עשרת השבטים אין להם חלק לעולם
הבא ואינן חיין לעולם הבא שנאמר (דברים כט) ויתשם ה' מעל אדמתם באף ובחמה ובקצף
גדול בעולם הזה וישליכם אל ארץ אחרת לעולם הבא רבי שמעון בן ננס משם רבי יהודה איש
כפר איכוס כיום הזה אם מעשיהם כיום הזה אינן באין אם לאו באין הן ורבותינו אמרו
אלו ואלו יש להם חלק לעולם הבא שנאמר (ישעיהו כז) והיה ביום ההוא יתקע בשופר גדול
ובאו האובדים בארץ אשור וגו' אשור אלו עשרת השבטים והנדחים בארץ מצרים אלו דור
המדבר אלו ואלו והשתחוו לה' בהר הקדש בירושלים.</p>
<p>&nbsp;</p>

<h2>מסכת סנהדרין פרק יד</h2>

<p><b>יד,א</b>&nbsp; עיר הנדחת לא היתה ולא עתידה להיות
ולא נכתבה אלא לומר דרוש וטול שכר ר&quot;ש בר רבי אלעזר אומר אין עושין ג' עיירות
הנדחות בא&quot;י אבל עושין אחת או ב' ר&quot;ש אומר אף שתים לא יעשו אלא אחת
ביהודה ואחת בגליל ובסמוך לספר אפי' אחת לא יעשו כדי שלא יפוצו נכרים ויחריבו את
א&quot;י כשהוא קול וביזתן והעיר מותרת כשהן בסייף וביזתן והעיר מותרת אם שהו
שלשים יום הן בסייף וביזתן והעיר אסורה לא שהו שלשים יום הן בסייף וביזתן והעיר
מותרת לעולם מדיח בסקילה וביזתן והעיר אסורה הדיחוה נשים ולא אנשים קטנים ולא
גדולים יכול תהא עיר הנדחת ת&quot;ל (דברים יג) את יושבי עירם אחר יושבי עירם מהלך
הדבר ואין הדבר מהלך אחר כל אלו יכול אפילו נתכנסו לתוכה גרים ועבדים משוחררין תהא
נעשית עיר הנדחת תלמוד לומר (שם) את יושבי עירם אחר יושבי עירם הדבר מהלך ואין הדבר
מהלך אחר כל אלו קטני בני אנשי עיר הנדחת שהודחו עמה אין נהרגין רבי אליעזר אומר
נהרגין אמר ליה רבי עקיבה מה אני מקיים (דברים יח) ונתן לך רחמים ורחמך והרבך אם
לרחם על הגדולים הרי כבר נאמר (דברים טז) הכה תכה אם לרחם על בהמתן הרי כבר נאמר
(שם) ואת בהמתה לפי חרב מה אני מקיים ונתן לך רחמים אלו קטנים שבתוכה רבי אליעזר
אומר אף גדולים אין נהרגין אלא על פי עדים והתראה מה אני מקיים ונתן לך רחמים וגו'
שמא יאמרו ב&quot;ד הרי אנו עושין עיר הנדחת ולמחר יהו אחיהן וקרוביהם קושרים שנאה
בלבם עלינו אלא כך אמר המקום הרי אני ממלא אותן רחמים ומטיל אני אהבתי בלבם כלומר
שאין בלבנו עליכם דין אמת דנתם ולא מתאבלין אלא אוננין שאין אנינות אלא בלב נכסים
של צדיקים שבתוכה אובדין ושבחוצה לה פליטין ושל רשעים בין מתוכה ובין מחוצה לה
אובדין רבי אליעזר אומר מוכיח בדבר לוט שלא היה בסדום אלא מפני נכסיו אף הוא יצא וידיו
על ראשו שנאמר (בראשית יט) מהר המלט שמה דייך שתמלט את נפשך אמר רבי שמעון מפני מה
אמרו נכסי צדיקים שבתוכה אובדין מפני שגרמו לצדיקים לדור בין הרשעים והרי דברים קל
וחומר ומה אם נכסים שאינם לא רואין ולא שומעין ולא מדברים על שגרמו לצדיקים לדור
בין הרשעים אמר הכתוב ישרפו המטה את חבירו מדרך חיים לדרך מות אעכ&quot;ו שיהא
בשריפה.</p>

<p><b>יד,ב</b>&nbsp; קדשי מזבח ימותו וקדשי בדק הבית יפדו
ר' שמעון אומר בהמתה פרט לבכורות ולמעשר שללה פרט לכסף הקדשות ולכסף מעשר שני
מחובר לקרקע בין כך ובין כך מותר שנאמר תקבוץ פרט למחוברין בעיר אחרת בין כך ובין
כך אסור ההורג את האדם והשורף את הכסות והמעקר את הבהמה רבי מאיר אומר את שדרכו
לשפוך ישפך את שדרכו לשרוף ישרף לעקור יעקר אין ממיתין אותן ולא דוקרין לא בחצים
ולא ברמחים ולא בראשו של חרב אלא בפיה שנאמר (דברים יג) לפי חרב והיתה תל עולם לא תבנה
עוד לא תעשה אפי' גנות ופרדסים והיתה תל עולם שכבר היתה בימי יהושע ר' יוסי ור'
יהושע בן קרחה אומרים הרי הוא אומר (יהושוע ו) ארור האיש [לפני ה'] אשר יקום ובנה
את העיר הזאת את יריחו וכי אין אנו יודעין שיריחו שמה אלא שלא יבנה אותה ויקרא את
שמה כעיר אחרת שלא יבנה עיר אחרת ויקרא את שמה יריחו בבכורו ייסדנה וכן הוא אומר
(מלכים&nbsp;א טז) בימיו בנה חיאל בית האלי את יריחו והלא חיאל משל יהושפט ויריחו
משל בנימין ולמה נתלה באחאב מלמד שתולין חובה בחייב כיוצא בו (שופטים יח) ויהונתן
בן גרשום בן מנשה וכי בן מנשה היה והלא בן משה היה ולמה נתלה דבר במנשה מלמד
שתולין חובה בחייב (מלכים&nbsp;א טז) באבירם בכורו יסדה ובשגוב צעירו הציב דלתיה
באבירם בכורו לא היה לו ממה שילמד שגוב רשע היה לו ממה שילמוד הן בקשו לרבות את
ממונם מנין שנשתלחה בהן מארה והיו מתמעטין והולכין תלמוד לומר (שם) כדבר ה' אשר
דבר ביד יהושע בן נון רבי שמעון בן אלעזר אומר לא אותה בנה אלא אחרת בנה ומשנבנתה
הותרה לישב בה וכן הוא אומר (מלכים&nbsp;ב ב) ויגשו בני הנביאים אשר ביריחו אל
אלישע שמא יאמרו ב&quot;ד הרי אנו עושין עיר הנדחת ומחריבין את ארץ ישראל אלא כשם
ששמחה לפני המקום בקיומן של צדיקים כך שמחה לפני המקום באבודם של רשעים שנא' (משלי
יא) באבוד רשעים רנה עיר הנדחת ויושביה שיריה ופירותיה בימוס ומה שעליה מרקוליס
ומה שעליו וכל דבר שחל עליו איסור ע&quot;ז כולן אסורין בהנאה.</p>

<p><b>יד,ג</b>&nbsp; זקן ממרא שהורה ועשה הורה ולא עשה
פטור הורה על מנת לעשות אף על פי שלא עשה חייב.</p>

<p><b>יד,ד</b>&nbsp; המנבא לעקור דבר מדברי תורה חייב רבי
שמעון אומר אם נתנבא לקיים מקצת ולבטל מקצת פטור ובע&quot;ז קיימה היום ובטלה למחר
חייב המתנבא מה שלא שמע כצדקיה בן כנענה ושלא נאמר לו כחנניה בן עזור שהיה שומע
דברים מפי ירמיהו הנביא שהיה מתנבא בשוק העליון וחוזר ומתנבא בשוק התחתון הכובש את
נבואתו כיונה בן אמתי והמוותר על דברי נביא כחבירו של מיכה ונביא שעובר על דברי
עצמו כעידו והמשנה את נבואתו זר וטבול יום ומחוסר בגדים ומחוסר כיפורים ושלא רחוץ
ידים ורגלים ופרועי ראש ושתויי יין ששמשו כולן במיתה ובמה היא מיתתן בידי שמים וכל
הזוממין והבועלין מקדימין לאותה המיתה אם לסקילה סקילה אם לשריפה שריפה בד&quot;א
שהוא כיוצא בהן באותה מיתה כיוצא בהן בסקילה הוא והן בסקילה כיוצא בהן בשריפה הוא
והן בשריפה כיוצא בהן בחנק הוא בשריפה והן בחנק.</p>

<p>&nbsp;</p>
<hr>
<p>&nbsp;</p>

<h2><a name="makkoth"></a>מסכת מכות פרק א</h2>

<p><b>א,א</b>&nbsp; עד זומם אין נמכר בזממו ר&quot;ע אומר
אף אין משלם ע&quot;פ עצמו מפני שהוא קנס וכל דבר שהוא קנס אין משלם ע&quot;פ עצמו
העדים שאמרו מעידים אנו באיש פלוני שלוה מפלוני אלף זוז ביום פלוני במקום פלוני
ובאו אחרים ואמרו להן היאך אתם מעידים שהרי המלוה או הלוה היה עמנו אותו היום
במקום פלוני אין אלו זוממין אבל עדותן בטלה אבל אמרו להם היאך אתם מעידין שהרי אתם
הייתם עמנו היום במקום פלוני הרי אלו זוממין ומשלמין על פיהם.</p>

<p><b>א,ב</b>&nbsp; היו חותמים על השטר בא' בניסן בשמיטה
ובאו אחרים ואמרו להם היאך אתם חתומין על השטר זה שהרי אתם הייתם עמנו היום במקום
פלוני עדותן כשרה והשטר כשר שאני אומר שמא איחר זמנו של שטר וכתבו שטר שזמנו בשבת
או בעשרה בתשרי ר' יהודה מכשיר ור' יוסי פוסל א&quot;ל ר' יהודה מעשה שבא לפניך
והכשרת א&quot;ל ר' יוסי אני לא הכשרתי ואם הכשרתי הכשרתי.</p>

<p><b>א,ג</b>&nbsp; העדים שאמרו מעידין אנו באיש פלוני
שסימא את עין עבדו ואח&quot;כ הפיל את שינו שכן הרב אומר ואח&quot;כ נמצאו זוממין
משלמין לעבד הפיל את שינו ואח&quot;כ סימא את עינו שכן העבדים אומרים ונמצאו
זוממין משלמין לרב סימא שתיהן כאחת והפיל שינו כאחת ובאו אחרים ואמרו לא כי אלא
שתיהן זו אחר זו ונמצאו זוממין משלמין לעבד סימא שתיהן זו אחר זו והפיל שתיהן זו
אחר זו ובאו אחרים ואמרו לא כי אלא שתיהן כא' ונמצאו זוממין משלמין דמי עבד הסומא
לרב סימא את עין עבדו והרי הוא תחתיו ומשמשו ונמצאו זוממין משלמין דמי עבד הסומא
לרב.</p>

<p><b>א,ד</b>&nbsp; העדים שאמרו מעידין אנו באיש פלוני
שגירש את אשתו ולא נתן לה כתובתה שכן האשה אמרה ונמצאו זוממין משלמין דמי כתובתה
לאיש גירש את אשתו ונתן לה כתובתה שכן האיש אומר ונמצאו זוממין משלמין דמי כתובה
לאשה גירש את אשתו ולא נתן לה כתובתה והרי היא תחתיו ומשמשתו ונמצאו זוממין אין
אומרין ישלמו לה כתובתה אלא טובת הנאת כתובה וכי מה היא טובת הנאת כתובה אין
אומרין כמה אדם רוצה ליתן בכתובתה של זו שאם תמות בחיי בעלה בעלה יורשה לאחר מיתת
בעלה יורשת כתובתה ואין יורשין אותה לפיכך הן משלמים.</p>

<p><b>א,ה</b>&nbsp; העדים שאמרו מעידים אנו באיש פלוני
שגנב חלבו של חבירו ולא אכלו גנב נבלתו של חבירו ולא אכלה ונמצאו זוממין לוקין
ומשלמין שעל מנת כן העידוהו ע&quot;מ שילקה וישלם גנב חלבו של חבירו ואכלו גנב
נבלתו של חבירו ואכלה הרי זה לוקה וחייב בתשלומין שבעסקי ממון הוא אומר (שמות כ)
לא תענה ברעך עד שקר ושבעסקי מכות הוא אומר (דברים יט) ועשיתם לו כאשר זמם לעשות
דברי ר&quot;מ וחכ&quot;א (דברים כה) כדי רשעתו מת אינו משלם לוקה אינו משלם מודים
חכמים לר&quot;מ שאם העידוהו שהוא בן גרושה או בן חלוצה נתין וממזר שהם לוקין את
הארבעים.</p>

<p><b>א,ו</b>&nbsp; מאימתי זוממין חייבין לשלם משתתפרש
עדותן בב&quot;ד נמצא חייב לו מן הדין לפיכך הוא משלם שנים נמצא אחד מהם קרוב או
פסול עדותן בטלה ומנין אפילו מאה ת&quot;ל עדים.&nbsp; מעידים [אנו] באיש פלוני
שהרג את הנפש ובאו אחרים והזימום הנדון פטור כת הראשונה חייבת ובאו אחרים והזימום
הנדון חייב כת הראשונה פטורה וכת השניה חייבת כת אחת נכנסת וכת אחת יוצאה אפי' הם
מאה כולן פטורין ר' יהודה אומר איצטניסית היא זו ואין נהרגת אלא כת הראשונה בלבד
א&quot;ר יוסי בד&quot;א בדיני נפשות אבל בדיני ממונות תתקיים עדות בשאר [עדים]
ור' אומר אף בדיני ממונות כן והוא לא שיש להן קרוב או פסול תתקיים עדות בשאר עדים
ור' דוסתאי בן יהודה אומר עדים זוממין שבאו אחרים והזימום זוממיהן פטורים עד זומם
פסול מכל עדיות שבתורה דברי ר' יהודה אמר ר' יוסי בד&quot;א בזמן שהוזם לעדות
נפשות אבל לא הוזם אלא לעדות ממון אין פסול אלא לאותו העדות בלבד.</p>
<p>&nbsp;</p>

<h2>מסכת מכות פרק ב</h2>

<p><b>ב,א</b>&nbsp; שלש ערים הפריש משה בעבר הירדן וכשבאו
לארץ הפרישו עוד ג' ואעפ&quot;כ לא היו אלו ואלו קולטות עד שכבשו וחלקו משכבשו וחלקו
נתחייבה הארץ במעשר ובשביעית והיו אלו ואלו קולטות.</p>

<p><b>ב,ב</b>&nbsp; ג' ערים הפריש יהושע בארץ כנען והיו
מכוונות כנגד ג' שבעבר הירדן כשתי שורות שבכרם חברון ביהודה כנגד בצר במדבר שכם
בהר אפרים כנגד רמות בגלעד קדש בגליל כנגד גולן בבשן ואע&quot;פ שהפריש שכם בהר
אפרים לא היתה קולטת הפריש קרית יערים תחתיה עד שכיבשו את שכם ואע&quot;פ שהפרישו
קדש בגליל לא היתה קולטת הפריש כמלא תחתיה עד שכבשו את קדש.&nbsp; ושלשת שיהיו
משולשות שיהא מחברון לדרום כמחברון לשכם ומחברון לשכם כמשכם לקדש נפלה אחת מהן
בונים אותה במקומה ומנין אף במקום אחר ת&quot;ל שש ערים באותו השבט ומנין אף בשבט
אחר ת&quot;ל תהיינה שיהו מכוונות וקולטות כראשונות ר&quot;א בן יעקב אומר כותבין
מקלט מקלט על פרשת דרכים כדי שיהא רואה וגולה לערי מקלט.&nbsp; מוסרין לו שני
ת&quot;ח שמא יהרג בדרך וידברו אליו אל תנהוג באיש הזה מנהג שופכי דמים כי בשגגה
בא מעשה לידו ר&quot;מ אומר הוא מדבר ע&quot;י עצמו שנא' (דברים יט) [וזה] דבר
הרוצח.&nbsp; אמרו לו הרבה שליחות עושה ר&quot;ש אומר משוח מלחמה אין מחזיר את
הרוצח אפי' הוא נזיר אין הוא יוצא משם לעולם אלא מגלח כל שערו ומשלח תחת הדוד
ר&quot;א בן יעקב אומר מה ת&quot;ל (במדבר לה) שמה שמה ג&quot;פ שם תהא דירתו שם
תהא מיתתו שם תהא קבורתו ובונים לו בית ויושב בתוכו שנא' וישב בה ולא בתחומה מצאו
גואל הדם בתחומה של עיר הרי הוא כאחד מכל האדם וחייב על מכתו ועל קללתו וחייב על
נזקו בין איש ובין אשה וההורגו במזיד נהרג בשוגג גולה לערי מקלט ר' יוסי אומר
לעולם אין נהרגים עד שיעמוד לפני הדיינין שנאמר (שם) ולא ימות הרוצח עד עמדו וגו'
ר&quot;ע אומר ראוהו בית דין שהרג הרי זה אינו גולה ראוהו ב&quot;ד גדול שהרג אין
ממיתים אותו מיד אלא מושיבין דיינים אחרים ומעידים בפניהם שנאמר ולא ימות הרוצח עד
עמדו וגו' אומר ברוצח שיצא חוץ לתחום מחוץ לגבול עיר מקלטו הכתוב מדבר שנא' (שם)
ורצח גואל הדם את הרוצח אין לו דם ככל אדם.&nbsp; רוצח שגלה לעיר מקלט ורצו אנשי
העיר לכבדו יאמר להם רוצח אני לא יאמר את הדבר וישנה שנאמר וזה דבר הרוצח אין לך
אלא דבר הראשון.&nbsp; ההורג באותה העיר גולה משכונה לשכונה ובן לוי גולה מעיר
לעיר רבי אומר אומר אני שתהא מחצית העיר לו כעיר שלימה.</p>

<p><b>ב,ג</b>&nbsp; עיירות הללו אין בונין אותן אלא במקום
שיש בו מים אין להם מים כורין להם מים אין בונין אותן אלא במקום שיש שוק אין להן
שוק עושין להם שוק אין בונין אותן אלא במקום שיש אוכלוסין נתמעטו אוכלוסין מביאין
אחרים ומושיבין תחתיהם נתמעטו דיוריהן מוסיף עליהן כהנים לוים וישראלים עושין אותן
בדין ויצירה דברי ר' נחמיה וחכמים מתירין.&nbsp; אין מפשילין בתוכם חבלים ואין
עושין בתוכם כלי זכוכית שלא להרגיל רגל גואל הדם לשם.&nbsp; ג' ערים הפריש משה
בעבר הירדן ומשבאו לארץ הפרישו עוד ג' אחרות ולעתיד לבא מפרישין עוד שלש על שלש
שלש הרי תשע ר' נהוראי אומר ג' על ג' הרי שש עוד שלש הרי שתים עשרה האלה הרי
ט&quot;ו.</p>
<p>&nbsp;</p>

<h2>מסכת מכות פרק ג</h2>

<p><b>ג,א</b>&nbsp; האוכל מן הפסח כזית נא כזית שלוק כזית
מבושל חייב הוציא ממנו כזית מבית לבית ומחבורה לחבורה בשעת אכילה הרי זה חייב שנא'
(שמות יב) לא תוציא מן הבית אם בשלו עובר עליו משום פסול קדש המפטם את הקטורת
במתכונתה הרי זה חייב בין שפיטמה כולה בין שפיטמה חציה אבל אם היה מתעסק להתלמד בה
או למוסרה לרבים אם חיסר אחת מכל סמניה אינו חייב אלא משום מועל בלבד המפטם שמן
המשחה הרי זה חייב והסך ממנו פטור אינו חייב אלא משום מועל [בלבד] הלכה הסך שמן
המשחה שעשה משה במדבר הרי זה חייב כרת סכו בראשו בגופו באחד מכל אבריו אע&quot;פ
שלא שפשף הרי זה חייב וכמה יסוך ויהא חייב כרת א' הסך וא' הניסך במה דברים אמורים
בזמן שהיו שניהם מזידין אבל אם היו שניהם שוגגין פטורין אחד שוגג ואחד מזיד שוגג
פטור מזיד חייב.</p>

<p><b>ג,ב</b>&nbsp; האוכל את הטבל אפילו אין מחוסר אלא
תרומה גדולה בלבד מעשר ראשון ומעשר שני ואפילו מעשר עני הרי זה חייב.</p>

<p><b>ג,ג</b>&nbsp; ר&quot;י אומר כהן שהיתה בידו תאנה של
טבל בשנת מעשר שני בירושלים בשנת מעשר עני בגבולין אומר תרומה בעוקצה ואכלה מעשר ראשון
בדרומה ואכלה מעשר שני בצפונה ואכלה פטור ואם היה זר חייב על כל אחת ואחת שאילו
מתחלה אכלה לא היה חייב אלא אחת זר שאכל בשר בכור אפילו לאחר זריקת דמיו הרי זה
לוקה את הארבעים מעשר שני והבכורים מצטרפין חוץ לחומה לספוג עליהן את הארבעים דברי
ר&quot;מ וחכמים אומרים אין מצטרפין.</p>

<p><b>ג,ד</b>&nbsp; המבשל בשר בחלב הרי זה חייב כמה יבשלו
ויהא חייב כחצי זית בשר וכחצי זית חלב כדי שיהו זה וזה כזית וכשם שחייבין על
בישולו כך חייבים על אכילתו כמה יתבשל ויהא חייב כדי שיהא נאכל משום בישול.&nbsp;
האוכל מגיד הנשה כזית הרי זה חייב אכל כולו ואין בו כזית חייב ר' יהודה פוטר עד
שיהא בו כזית אכל ב' גידים מב' בהמות סופג פ' ור' יהודה אומר אינו סופג אלא מ'.</p>

<p><b>ג,ה</b>&nbsp; השוחט אותו ואת בנו על הראשון פטור
ועל השני חייב הבא על אחותו על אחות אביו על אחות אמו על אחות אשתו על אשת אחיו על
אשת אחי אביו ועל הנדה הרי זה חייב כשם שהוא לוקה כך היא לוקה ועובר על כל שם ושם
שיש שם ואם היתה לכ&quot;ג אלמנה וגרושה וחללה זונה חייב על כל אחת ואחת אלמנה
מחמשה וגרושה מחמשה לא יהא חייב אלא על אחת.</p>

<p><b>ג,ו</b>&nbsp; האוכל אבר מן החי מן הבהמה מן החיה מן
העופות טהורים כל שהן וטמאים עד שיהא בו כזית אבל בהמה טהורה וחיה טהורה ועוף טהור
בחייהן מצטרפין במיתתן אין מצטרפין וטמאים בין בחייהם בין במיתתם הרי אלו מצטרפים
בהמה טמאה וחיה טמאה ועופות טמאין בחייהן מצטרפים במיתתן אין מצטרפין.</p>

<p><b>ג,ז</b>&nbsp; המלביש את חבירו כלאים והמטמא את
הנזיר אע&quot;פ שהמלביש מזיד והמטמא מזיד חייב היו שניהם שוגגים פטור המקיף פאת
ראשו של חבירו שניהן חייבין במה דברים אמורים שהיו שניהם מזידים אבל אם היו שניהם
שוגגים פטורין אחד שוגג ואחד מזיד שוגג פטור מזיד חייב עליו שתים אחד בראש הצד
מכאן ואחד בראש הצד מכאן אינו חייב עד שיקיפנו בתער המקיף את האשה ואת הקטן פטור
המשחית פאת זקנו של [חבירו] שניהם חייבין במה דברים אמורים בזמן שהיו שניהן מזידין
אבל אם היו שניהם שוגגין פטור אחד שוגג ואחד מזיד שוגג פטור ומזיד חייב וחייב עליו
שנים מכאן ושנים מכאן ואחד מלמטה ר' אלעזר אומר אם נטלו כולו כאחד אינו חייב אלא
אחת מגביה ונוטל חייב על כל אחת ואחת ואינו חייב עד שיטלנו בתער נוטלו ברהיטני
ובמספריים פטור ר' שמעון בן גמליאל אומר משום ר' אלעזר לקטו במלקט הרי זה חייב.</p>

<p><b>ג,ח</b>&nbsp; הקורח קרחה בראשו של חבירו שניהם
חייבין במה דברים אמורים בזמן שהיו שניהם מזידין אבל אם היו שניהן שוגגין פטורין
אחד שוגג ואחד מזיד שוגג פטור ומזיד חייב הקורח קרחה על ה' מתים חייב על כל מת ומת
ר' יוסי אומר אינו חייב אלא אחת ה' קרחות על מת אחד חייב על כל קרחה וקרחה ואינו
חייב עד שיקרח על מת וכמה יקרח ויהא חייב כדי שיראה משם קרחה.&nbsp; השורט שריטה
בבשרו של חבירו שניהן חייבין במה דברים אמורים בזמן שהיו שניהן מזידין אבל אם היו
שוגגין פטורין אחד שוגג ואחד מזיד שוגג פטור ומזיד חייב השורט שריטה על ה' מתים
חייב על כל מת ומת ר' יוסי אומר אינו חייב אלא אחת חמשה שריטות על מת אחד חייב על
כל שריטה ושריטה ואינו חייב עד שישרוט על מת וכמה ישרוט ויהא חייב כדי שיראה משם
שריטה.</p>

<p><b>ג,ט</b>&nbsp; הכותב כתובת קעקע בבשר של חבירו שניהן
חייבין במה דברים אמורים בזמן ששניהן מזידין אבל אם היו שוגגין פטורין אחד שוגג
ואחד מזיד שוגג פטור ומזיד חייב ואינו חייב עד שיקעקע בדיו בכחול לעבודת כוכבים
קולפו באיזמל פטור הרושם על עבדו שלא יברח פטור המתגודד על המתים ביד פטור ובכלי
חייב על עבודת כוכבים בין ביד בין בכלי חייב.</p>

<p><b>ג,י</b>&nbsp; כהן גדול שפרע או שפרם או שנטמא לאחד
מכל הקרובים הרי זה חייב זה הכלל כל טומאה מן המת שהנזיר מגלח עליה לוקין עליה את
הארבעים וכל טומאה מן המת שאין הנזיר מגלח עליה אין לוקין עליה את הארבעים אבל
בכהן הדיוט שנטמא לשאר מתים או שנכנס לבית הקברות הרי זה חייב נכנס לשדה שאבד בה
קבר בתוכה אינו חייב עד שיהלך את כולה נכנס לבית הפרס או לארץ העמים או שיצא לחוץ
לארץ מכין אותו מכת מרדות.&nbsp; מכת תורה ארבעים חסר אחת אומדין אותו אם יש לו
ללקות לוקה ואם לאו אינו לוקה.&nbsp; מכת מרדות אינו כן אלא מכין אותו עד שיקבל
עליו או עד שתצא נפשו.</p>
<p>&nbsp;</p>

<h2>מסכת מכות פרק ד</h2>

<p><b>ד,א</b>&nbsp; החוסם את הפרה והמזווג את הכלאים פטור
אין לך שהוא חייב אלא הנוהג והמנהיג בלבד רבי אלעזר אומר נזיר שהניח פיו על פי
חבית של יין ושתאה כולה בהתראה אחת אינו חייב אלא אחת מתרין בו ושותה חייב על כל
אחת ואחת וכן היה ר&quot;א אומר נוטל אשכול של ענבים אכלו כולו בהתראה אחת אינו
חייב אלא אחת מתרין בו ואוכל מתרין בו ואוכל חייב על כל אחת ואחת אכל ממנו ענבים
לחין ויבשים אכל ממנו שני חרצנים וזגין או שסחט ממנו כזית יין ושתה חייב על כל אחת
ואחת.</p>

<p><b>ד,ב</b>&nbsp; המעלה כזית משתי הלחם לעבודה או בחוץ
הרי זה חייב שנא' (ויקרא ב) קרבן ראשית תקריבו וגו' אחד המזבח ואחד הכבש ולכך
המעלה מבשר החטאת מבשר אשם מבשר קדשי קדשים מבשר קדשים קלים ממותר העומר משתי הלחם
ומלחם הפנים משירי מנחות משאור ומדבש עובר בלא תעשה שנאמר (שם) כי כל שאור וכל דבש
לא תקטירו רבי יוסי אומר חטאת עולה שלמים אינו חייב אלא אחת אבל אמר חטאת עולה
ושלמים חייב על כל אחת ואחת.</p>

<p><b>ד,ג</b>&nbsp; המקדיש בעל מום למזבח עובר משם חמשה
לאוין משם בל תשחט בל תקדיש בל תזרוק דמו בל תקטיר חלבו בל תקטיר מקצתו שנא'
(ויקרא כב) תמים יהיה לרצון כל מום לא יהיה בו ר' יוסי בר&quot;י אומר אף משום בל
תקבל דמו הקדישו ולא שחטו אינו חייב אלא אחת הקדישו ושחטו וזרק את דמו חייב על כל
אחת ואחת המקדיש רובע ונרבע ומוקצה ונעבד אתנן ומחיר עובר משום [כל] שמות הללו והרי
הן כבעלי מומין שקדם הקדשן את מומן ואין יוצא לחולין אלא על מום קבוע בלבד.</p>

<p><b>ד,ד</b>&nbsp; הממיר במוקדשים והנודר במקדש והעובד
במקדש או ששחטן חוץ לזמנן או ששחטן חוץ למקומן עובר בלא תעשה יש תולש ב' שערות
ועובר משם ארבעה דברים משם נזיר משם מצורע משם י&quot;ט ומשם המקיף.&nbsp; החובר
את האדם ואת הבהמה את החיה ואת העופות בין גדולים ובין קטנים בין זכרים ובין נקבות
אחד חובר מרובה ואחד חובר מועט עובר בלא תעשה שנא' (דברים יח) וחובר חבר אחד חובר
את הנחש ואחד חובר את העקרב המסרס את האדם ואת הבהמה ואת החיה ואת העוף בין גדולים
בין קטנים בין זכרים ובין נקבות הרי זה חייב ר' יהודה אומר מסרס את הזכרים חייב
ואת הנקבות פטור.</p>

<p><b>ד,ה</b>&nbsp; העושה עבודת כוכבים המחתך המעמיד הסך
המקנח והמגריד עובר בלא תעשה הנותץ אבן אחת מן ההיכל ומן האולם ומן המזבח עובר בלא
תעשה שנא' (דברים יב) ונתצתם את מזבחותם וגו' לא תעשון כן לה' אלהיכם ר' ישמעאל
אומר המוחק אות אחת מן השם עובר בלא תעשה שנאמר ואבדתם את שמם מן המקום ההוא לא
תעשון כן לה' המאחר במוקדשין הממיר במוקדשים והמשייר חמץ בפסח והמקיים כלאים עובר
בלא תעשה אבל אין לוקה עליהן את הארבעים לפי שאין בהם מעשה זה הכלל כל שיש בו מעשה
לוקה וכל שאין בו מעשה אינו לוקה חוץ מן הממיר והנשבע והמקלל את חבירו בשם.</p>

<p><b>ד,ו</b>&nbsp; הנוטל אם על הבנים רבי יהודה אומר
משום רבי יוסי הגלילי כל עוברי לא תעשה שעברו על מצות לא תעשה שיש בה קום עשה אם
קיימו את מצות לא תעשה שבה פטורין ואם לאו חייבין עבר עבירה שיש בה ב' לאוין אין
אומדין אותו אומד אחד על שניהם אלא לוקה מלקות ומתרפא וחוזר ולוקה אמדוהו שאין
יכול לקבל אלא ארבעים אין מוסיפין לו אפילו אחד אבל גורעין ממנו אם אמדוהו שאין
יכול לקבל אלא כ' אין מוסיפין אפילו א' אבל גורעין ממנו ב' אמדוהו שאין יכול לקבל
אלא שלש אפילו עומד ומפריץ אין מוסיף לו אפילו אחד לפיכך אם הוסיף לו חזן רצועה
אחת ומת גולה על ידו.</p>

<p><b>ד,ז</b>&nbsp; אין אומדין אותו יותר ממ' דברי ר'
יהודה א&quot;ר יוסי במה דברים אמורים בעדות ובהתראה א' אבל בב' עדיות ובשתי
התראות אומדין אותו אפילו בנ' ואפילו במאה לפיכך אם קלקל אחת מהן מלקין אותו
אמדוהו שאם לוקה יקלקל הן מלקין אותו שאם יצא מב&quot;ד וקלקל הם מלקין אותו קלקל
עד שלא לקה מלקין אותו שנאמר הכה תכה ונקלה אם משלקה קלקל אין מלקין אותו ובמה היא
קלקלתן אחד האיש ואחד האשה ברעי דברי רבי יוסי ר' יהודה אומר האיש ברעי והאשה במים
וחכ&quot;א אחד האיש ואחד האשה בין ברעי בין במים.</p>

<p><b>ד,ח</b>&nbsp; מכות בג' אחד מכה ואחד מונה ואחד קורא
לא יהו מתחלפין עליו.&nbsp; רצועה לא היתה ארוכה אלא קצרה שלא תגיע לצפור נפשו
וימות אלו הן הלוקין כל עוברי לא תעשה שעברו על מצות לא תעשה שיש בה קום עשה ואף
על פי שחייבין מיתה בידי שמים כרת בידי שמים מלקין אותו מיתת בית דין אין מלקין
שנאמר כדי רשעתו מת אינו לוקה משלם אינו לוקה.</p>

<p>&nbsp;</p>
<hr>
<p>&nbsp;</p>

<h2><a name="shbuoth"></a>מסכת שבועות פרק א</h2>

<p><b>א,א</b>&nbsp; אין בה ידיעה בתחלה בין שיש בה ידיעה
בתחלה בין שיש בה ידיעה בסוף שעירי רגלים ושעירי ראשי חדשים מכפרין דברי ר&quot;מ
ר' יהודה ור&quot;ש חולקין בשעיר על שאין בה ידיעה לא בתחלה ולא בסוף וטהור שאכל
טמא שעירי רגלים ושעירי ראשי חדשים מכפרין דברי ר' יהודה ר&quot;ש אומר שעירי
רגלים מכפרין אבל לא שעירי ר&quot;ח ומודה ר&quot;ש בשעיר שלא קרב ברגל שיקרב
בר&quot;ח לא קרב בר&quot;ח יקרב ביוה&quot;כ לא קרב ביוה&quot;כ יקרב לרגל הבא
שמתחלה לא הוקדשו קרבנות הצבור אלא ע&quot;מ שיקרב על מזבח החיצון.&nbsp; היה
ר&quot;ש אומר ל&quot;ב שעירים קריבין לצבור בכל שנה ושנה שלשים ואחד בחוץ ונאכלין
ואחד בפנים ואינו נאכל ושעיר המשתלח.&nbsp; שנים עשר בי&quot;ב חדשי השנה שבעה
בפסח ושמונה בחג ב' ביוה&quot;כ א' בר&quot;ה ושנים בעצרת אחד בגלל לחם הפנים ואחד
בגלל היום.&nbsp; ואם כפר הראשון על מה שני מכפר על הטומאה שאירעה בין זה לזה
ואמרינן כך ישראל צריכין להביא שני שעירין בכל יום אלא שחס הקב&quot;ה על נכסין של
ישראל.</p>

<p><b>א,ב</b>&nbsp; היה ר&quot;ש אומר קשה טומאת מקדש
וקדשיו מכל עבירות שבתורה שכל עבירות שבתורה מתכפרות בשעיר אחת וטומאת מקדש וקדשיו
מתכפרת בל&quot;ב שעירין כל עבירות שבתורה &lt;מתוכו&gt; מתכפרות פעם אחת בשנה
וטומאת מקדש וקדשיו מתכפרת בכל חדש וחדש שנאמר (יחזקאל ה) לכן חי אני נאום ה'
אלהים אם לא יען את מקדשי טמאת וגו' קשין הן שקוצין ותועבות שעשית וטומאת מקדש
וקדשיו קשה מכולן.</p>

<p><b>א,ג</b>&nbsp; מעשה בשני אחים כהנים שהיו שוין ורצין
ועולין בכבש וקדם אחד מהם את חבירו לתוך ארבע אמות נטל אחד מהן את הסכין ותקע בלבו
בא ר' צדוק ועמד על מעלות האולם בהר הבית ואמר שמעוני אחינו בית ישראל הרי הוא
אומר (דברים כא) כי ימצא חלל באדמה וגו' אנו מהיכן נמוד מן ההיכל או מן העזרות געו
כל ישראל בבכיה אחריו ואח&quot;כ בא אביו של תינוק אמר להם אני כפרתכם מפרפר הוא
בני וסכין לא נטמא מלמד שטומאת סכין היתה קשה עליהן משפיכות דמים וכן הוא אומר
(מלכים&nbsp;ב כא) וגם דם נקי שפך מנשה מכאן אמרו בעון שפיכות דמים שכינה נעלית
ובית המקדש מיטמא.</p>

<p><b>א,ד</b>&nbsp; כל המטמאין שבתורה בין שנטמאו טומאה
קלה ובין שנטמאו טומאה חמורה חייבין על טומאת מקדש וקדשיו שנאמר (ויקרא ה) בכל דבר
טמא לרבות כל המטמאין שבתורה או נפש למה נאמר לפי ששלש מצות אמורות בפרשה ב'
מפורשות ואחת סתומה תלמוד סתומה מן המפורשה מה מפורשה שבע אף סתומה שבע אפילו אמר
לעדים בואו והעידוני שלא נטמאתי ואמרו לו שבועה שאין אנו יודעין לך עדות יכול יהו
חייבין ת&quot;ל או נפש דהסיען הכתוב מכלל הטומאות ובא לו לכלל שבועות.&nbsp; או
נפש לרבות כל הנפשות אף נפש נשיא ומשיח ר' ירמיה אומר דבר למד מעניינו שנא' (ויקרא
ה) ואם לא תגיע ידו די שה ואומר ואם לא תשיג ידו לשתי וגו' במי שבא לכלל עוני
הכתוב מדבר יצא נשיא ומשיח שאין באין לכלל עוני שקדושתן עולמית.&nbsp; בכל [דבר]
טמא מה ת&quot;ל בכל דבר ר&quot;ע אומר להביא את הנגע שאין טומאה יורדת להן אלא
בדבר שר&quot;ע לא היה דורש כלל ופרט והיה דורש רבויין ומעוטין שכך למד מנחום איש
גם זו ר' נתן אומר להביא את הכלים שאין טומאה יורדת להן אלא במחשבה אמר ליה מה ראו
כלים למחשבה שר&quot;ש לא היה דורש רבויין ומעוטין והיה דורש כלל ופרט וכלל או נפש
אשר תגע בכל דבר טמא כלל או בנבלת חיה טמאה וגו' פרט או כי יגע בטומאת אדם וגו'
כלל כלל ופרט וכלל אי אתה דן אלא כעין הפרט כשהוא אומר לכל טומאתו אשר יטמא בה חזר
וכלל אם כלל הראשון אמרינן לאו אלא כלל ופרט וכלל אי אתה דן אלא כעין הפרט לומר לך
מה הפרט מפורש טמאות המפורשות מן התורה יצא עדר גמלין ועדר רחילין ומכונות חיה
ועוף ששכנו טמאות דאין מפורש מן התורה ר' נתן אומר טומאת גאיות ולא טומאת קדושה
יצא השורף את הפרה ופרים המשלח את השעיר שהן טומאות קדושות.&nbsp; אין לי אלא בהמה
חיה ועוף טהורין בהמה חיה ועוף טמאין מנין ת&quot;ל או בנבלת שרץ טמא אמר ר' יאשיה
וכי יש בשרץ טמא וטהור אלא כשם שחלקתה בין שרץ טמא לטהור כך בין בהמה וחיה לא תחלוק
בין טמאין לטהורין אין לי אלא בכולן בכזית מנין ת&quot;ל בנבלת חיה טמאה מה
ת&quot;ל טמאה להביא את כזית.&nbsp; א&quot;ר שמעון מה ראו לומר בבהמה חיה בכזית
טמא ובשרץ בכעדשה אלא בהמה וחיה תחלת ברייתן כזית.&nbsp; שרץ תחלת ברייתן כעדשה.</p>

<p><b>א,ה</b>&nbsp; נטמא ונעלמה ממנו טומאה זכר את המקדש
ונעלם ממנו זה וזה והשתחוה או ששהה כדי השתחויה או שנדבק עם חבירו כדי השתחויה או
שנכנס לתוספת העזרה ושהה כדי השתחויה חייב על כל אחת ואחת דברי ר' ישמעאל שהיה ר'
ישמעאל אומר ונעלם ממנו ונעלם ממנו שתי פעמים לחייב על העלם דבר טומאה ועל העלם
מקדש ר' אליעזר ור&quot;ע אומרים אינו חייב אלא על העלם טומאה בלבד.</p>
<p>&nbsp;</p>

<h2>מסכת שבועות פרק ב</h2>

<p><b>ב,א</b>&nbsp; שבועה שלא אוכל ואכל אוכלין אסורים
פגול ונותר וטומאה שבועה שלא אשתה ושתה משקין אסורין יין של ערלה ושל כלאי הכרם
חייב ור&quot;ש פוטר שבועה שאוכל אוכלין אסורין פגול נותר וטומאה.&nbsp; שבועה שלא
אשתה ושתה משקין אסורין יין של ערלה ושל כלאי הכרם פטור ור&quot;ש מחייב מודה
ר&quot;ש באומר קונם אשתי נהנית לי אם אוכל ואם אשתה ואכל אוכלין אסורין משקין
אסורין שאשתו מותרת לו.</p>

<p><b>ב,ב</b>&nbsp; שבועה שלא אוכל וחזר ואמר שבועה שאוכל
על האחרונה לוקה מיד ועל הראשונה אם אכל חייב אם לא אכל פטור.&nbsp; שבועה שאוכל
וחזר ואמר שבועה שלא אוכל על האחרונה לוקה מיד על הראשונה אם אכל פטור אם לא אכל
חייב.&nbsp; שבועה שלא אוכל ושלא אוכל ואכל אינו חייב אלא אחת שלא אמר אלא לזרז את
הראשונות.&nbsp; שבועה שאוכל שאוכל ולא אכל אינו חייב אלא אחת שלא אמר את האחרונות
אלא לזרז את הראשונות.&nbsp; שבועה שלא אכלתי שבועה שלא אכלתי חייב על כל אחת ואחת
זה חומר לשעבר מלעתיד לבא.</p>

<p><b>ב,ג</b>&nbsp; המשביע את העובד כוכבים את הנשים את
הקטנים את הקרובין את הפסולין פטור שנאמר (ויקרא ה) והוא עד בעד שראוי להוציא ממון
רבי אליעזר אומר המשביע בעד אחד פטור שאינו ראוי להוציא ממון.&nbsp; עדות ממון
מתקיימת בראיה שלא בידיעה ובידיעה שלא בראיה איזו היא ראיה שאין בה ידיעה תן לי
מאתים זוז שיש לי בידך אין לך בידי לא מניתי לך במעמד פלוני ופלוני יאמרו ואני אתן
זו ראיה שאין בה ידיעה ואיזו היא ידיעה שאין בה ראיה תן לי מאתים זוז שיש לי בידך
אין לך בידי לא הודיתה לי במעמד פלוני ופלוני יאמרו ואני נותן זו היא ידיעה שאין
בה ראיה.</p>

<p><b>ב,ד</b>&nbsp; חייבין על זדון העדות עם זדון השבועה
ועל זדון העדות עם שגגת השבועה ועל שגגת העדות שהוא פטור.&nbsp; ואיזהו זדון העדות
עם זדון השבועה שהוא חייב היה יודע לו עדות והיה יודע שכל הנשבע מביא קרבן זו היא
זדון העדות עם זדון השבועה שהוא חייב.&nbsp; ואיזהו זדון העדות עם שגגת השבועה
שהוא חייב היה יודע לו עדות ולא היה יודע שכל הנשבע מביא קרבן זהו זדון עדות עם
שגגת שבועה שהוא חייב ואיזו היא שגגת העדות שהוא פטור לא היה יודע לו עדות או שהיה
יודע ונעלם ממנו בשעה שנשבע פטור שנאמר ונשבע על שקר.</p>

<p><b>ב,ה</b>&nbsp; חייבין על זדון פקדון עם זדון השבועה
ועל זדון הפקדון עם שגגת השבועה ועל שגגת הפקדון שהוא פטור איזה הוא זדון הפקדון
עם זדון השבועה שהוא חייב היה יודע שיש בידו פקדון והיה יודע שכל הנשבע מביא קרבן
זה הוא זדון פקדון עם זדון השבועה שהוא חייב.&nbsp; ואיזה הוא זדון הפקדון עם שגגת
השבועה שהוא חייב היה יודע שיש בידו פקדון ולא היה יודע שכל הנשבע מביא קרבן זה
הוא זדון הפקדון עם שגגת שבועה שהוא חייב ואיזו היא שגגת שבועה שהוא פטור לא היה
יודע שיש בידו פקדון או שהיה יודע ונעלם ממנו בשעה שנשבע פטור שנאמר ונשבע על שקר
היה מחזר אחר עדים אמרו מפני מה אתה בא אחרינו שבועה שאין אנו יודעין לך עדות
פטורין עד שיטענו אבל בפקדון אינו כן מפני מה אתה בא אחרינו שבועה שאין לך בידי
ה&quot;ז פטור.&nbsp; זהו חומר בשבועת הפקדון משבועת העדות אמר לעדים בואו
והעידוני שיש לי ביד פלוני מאתים זוז מעסקי שכר שכיר וממזון האשה והבנות שבועה שלא
נעידך הרי אלו פטורין עד שיאמרו לו שבועה שאין אנו יודעין לך עדות וכן בפקדון אמר
לו תן לי מאתים זוז שיש לי בידך מעסקי שכר שכיר ומזון האשה והבנות שבועה שלא אתן
לך פטור עד שיאמר לו שבועה שאין לך בידי.&nbsp; אמר לעדים בואו והעידוני שאמר
פלוני ליתן לי ר' זוז ולא נתן לי.&nbsp; כסות שאמר להלבישני ולא הלבישני שבועה
שאין אנו יודעין לך עדות הרי אלו פטורין שאומר לו אמר לי ליתן לך וא&quot;א ליתן לך.&nbsp;
אמר להלבישך וא&quot;א להלבישך וכן בפקדון אמר ליתן מאתים זוז ולא נתת לי.&nbsp;
כסות שאמר הלבישני ולא הלבשתני שבועה שאין לך בידי פטור שאומר לו אמר ליתן
לך.&nbsp; וא&quot;א ליתן לך אמר להלבישך וא&quot;א להלבישך.</p>

<p><b>ב,ו</b>&nbsp; המשביע בפני עובד כוכבים בפני לסטים
בפני מוכסין פטור שנאמר אם תחטא ולא יגיד הוא חוטא אם לא יגיד ואל יהא חוטא כשיגיד
בואו והעידוני לאבא שיש לו ביד פלוני מאתים זוז מעסקי שכר שכיר וממזון האשה והבנות
שבועה שאין אנו יודעין לך עדות הרי אלו פטורין עד שישמעו מפי התובע.&nbsp; מת אביו
ירשו בנו נכנס תחתיו הרי הוא כמוהו.</p>

<p><b>ב,ז</b>&nbsp; האומר יכך אל יכך ייטיב לך כן ייטיב
לך יריע לך אל ירע לך כן ירע לך זו היא אלה האמורה בתורה ר' יהודה אומר ייטיב
פטורין וחכמים מחייבין באומר ייטיב לך אם תבואו ותעידוני ירע לך אם תבואו ותעידוני
אל ירע לך אם תבואו ותעידוני.</p>

<p><b>ב,ח</b>&nbsp; אנסתה ופתיתה את בתי והוא אומר לא
אנסתי ולא פתיתי משביעך אני ואמר אמן חייב ור&quot;ש פוטר שאין משלם קנס ע&quot;פ
עצמו זה הכלל כל שהוא קנס ומשלם ע&quot;פ עצמו משביעך ואמר אמן פטור וכל שאינו קנס
ואינו משלם ע&quot;פ עצמו משביעך אני ואמר אמן חייב האומר נשבע אני בתורה ובשמים
פטור.</p>
<p>&nbsp;</p>

<h2>מסכת שבועות פרק ג</h2>

<p><b>ג,א</b>&nbsp; המשביע את חבירו על דבר שיש בו שוה
פרוטה וכפר ה&quot;ז משלם קרן וחומש ואשם.&nbsp; המשביע את העדים על דבר שיש בו
שוה פרוטה וכפרו הרי אלו חייבין קרבן ופטורין מן הממון שנאמר ונשא עונו קרבן ר'
יהודה בן בתירה אומר נאמר כאן ונשא עונו ונאמר להלן עונו ישא מה עונו ישא האמור
להלן נטילת נשמה אף עונו ישא האמור כאן נטילת נשמה ונשא עונו מלמד שבכלל נשיאת עון
קרבן.</p>

<p><b>ג,ב</b>&nbsp; ר' יהושע אומר ד' אין חייבין לשלם מן
הדין ואין השמים מוחלין להם עד שישלמו.&nbsp; היודע עדות לחבירו ואינו מעיד אינו
חייב לשלם מן הדין ואין השמים מוחלין לו עד שישלם.&nbsp; השוכר עדי שקר וגבה אינו
חייב לשלם מן הדין ואין השמים מוחלין לו.&nbsp; הכובש קמה לפני האור והפורץ גדר
לפני בהמה אין חייבין לו מן הדין ואין השמים מוחלין להן עד שישלם.</p>

<p><b>ג,ג</b>&nbsp; אין לי אלא עדות ממון עדות נפשות
והרציחות והנאפות והעובד כוכבים מנין ת&quot;ל (דברים יט) נפש בנפש יכול יהו
חייבין קרבן ופטורין מן הממון ת&quot;ל (ויקרא ה) מאלה יש מאלה חייב ויש מאלה פטור
דבר שהוא של ממון חייב דבר שאינו של ממון פטור אמר בן זומא לפני ר' ישמעאל משמע מי
יביא עדות ממון יהא מביא עדות נפשות אמר לו ר' ישמעאל בן זומא סתרתיה בני הרי הוא
אומר (שם) אם לא יגיד ונשא תלה הכתוב נשיאות עון במגידין יצא עדי נפשות בין מגידין
בין שאינן מגידין שאין השמים מוחלין להן.&nbsp; רבי אלעזר בן מתיא אומר אין אדם
מתחייב אא&quot;כ חטא שנא' (שם) נפש כי תחטא ושמעה וכן היה ר' אלעזר בן מתיא אומר
מתחייב לראות הרואה עושי מצוה זכה לראות.</p>

<p><b>ג,ד</b>&nbsp; שמע מפי אחרים מפי עצמו מנין ת&quot;ל
כי תחטא לרבות את השומע מפי עצמו כשומע מפי אחרים דברי ר&quot;ש ר' יהודה בן בתירא
אומר אינו צריך ק&quot;ו הוא ומה אם נדרים שאין חייבין עליהן מפי אחר חייב עליהן
מפי עצמו שבועה שחייב עליהן מפי אחרים אינו דין שהוא חייב עליהן מפי עצמן.&nbsp;
אמר ר' אליעזר נמטי לפני ר' יהודה בן בתירא וכי יש עונשין מן הדין רבי אומר ממשמע
שנאמר ושמעה בין מפי עצמו ובין מפי אחרים הא מה ת&quot;ל כי תחטא מגיד שנקרא
ע&quot;ש סופו.</p>

<p><b>ג,ה</b>&nbsp; חנניא בן חכינאי אומר (ויקרא ה) וכחש
בעמיתו אין אדם כופר בעמיתו עד שכופר בעיקר פעם אחת שבת ר' ראובן בטבריה מצאו
פלוספוס אמר לו איזה הוא שנוי שבעולם אמר לו זה הכופר במי שבראו.&nbsp; איזהו
(שמות כ) כבד את אביך לא תרצח לא תנאף לא תגנוב לא תענה לא תחמוד דהא אין אדם כופר
בדבר עד שכופר בעיקר ואין אדם הולך לדבר עבירה אלא אם כפר במי שצוהו לה
עליה.&nbsp; (ויקרא ה) קול אלה ר' יהודה אומר אלה זו קללה.&nbsp; קול השבועה
ר&quot;ש אומר אלה זו שבועה אלו הכנויין שבתורה אוסרכם אני כובליכם אני בצדיק בתמים
בישר הרי זה חייב.&nbsp; (שם) והוא עד לא עד מפי עד ולא מפי בת קול ולא מקול הברה והוא
עד בב' עדים הכתוב מדבר אתה אומר בב' עדים הכתוב מדבר או אינו אלא בעד אחד
ת&quot;ל (דברים יט) לא יקום עד אחד באיש שאין ת&quot;ל אחד אלא כ&quot;מ שתפס
הכתוב עד סתם הרי הוא בכלל שנים עד שיפרוט לך הכתוב אחד.</p>

<p><b>ג,ו</b>&nbsp; והוא עד הכשר לעדות (ויקרא ה) ושמעה
להוציא את החרש.&nbsp; או ראה להוציא את הסומא או ידע להוציא את השוטה אם לא יגיד
ונשא את עונו להוציא את האלם.&nbsp; אלו דברים הראשונים ר&quot;ע אומר (דברים יג)
ודרשת וחקרת וכי יש דורשין לחרשין ויש חוקרין לשוטים ת&quot;ל (ויקרא כד) משפט אחד
יהיה לכם לכם כדיני ממונות כך בדיני נפשות מה דיני נפשות בדרישה וחקירה אף דיני
ממונות בדרישה ובחקירה אי מה דיני נפשות לעדיו יכול אף דיני ממונות כן ת&quot;ל
(שמות כא) עין ישלם אי מה דיני נפשות פטר את השוגג יכול אף דיני ממונות פטר
ת&quot;ל עין ישלם אי מה דיני נפשות פרט משזרק והרג יכול אף דיני ממונות כן ת&quot;ל
אבן יד ישלם אי מה דיני נפשות בכ&quot;ג יכול אף דיני ממונות כן ת&quot;ל (שמות
כב) ונקרב בעל הבית אל האלהים ריבה לו הכתוב דיין אחד עד האלהים יבא דבר שניהם
ריבה לו הכתוב שני דיינין אשר ירשיעון אלהים ריבה הכתוב ג' דיינין מכאן אמרו דיני
ממונות בג' ור' יוסי אומר בחמשה כדי שיגמור הדין בג' יכול אין לי בג' אלא דיני
ממונות הקלין מנין לרבות החמורים וחומר בחמורים ת&quot;ל עין וגו' כויה תחת כויה
וגו'.</p>
<p>&nbsp;</p>

<h2>מסכת שבועות פרק ד</h2>

<p><b>ד,א</b>&nbsp; חומר בשבועת העדות שאין בשבועת הפקדון
וחומר בשבועת הפקדון שאין בשבועת העדות שבועת העדות נוהגת בעבדים ובשטרות ובקרקעות
כיצד אמר לעדים בואו והעידוני שיש לי ביד פלוני עבדים ושטרות וקרקעות ואמרו לו
שבועה שאין יודעים לך עדות הרי אלו חייבין משא&quot;כ בשבועת הפקדון.&nbsp; חומר
בשבועת הפקדון שבועת הפקדון נוהגת באנשים ובנשים וברחוקין ובקרובין בכשרים
ובפסולים א&quot;ל תן לי פקדון שיש לי בידך אמר לו מה אתה בא אחרי שבועה שאין לך
בידי הרי הוא חייב ומשלם קרן וחומש ואשם ומביא אשם בשתי סלעים מה שאין כן בשבועת
העדים.&nbsp; חומר בשבועת העדות שאין בשבועת בטוי ובשבועת הבטוי שאין בשבועת העדות
שבועת העדות נוהגת בדבר מצוה וחייבין על זדונה קרבן משא&quot;כ בשבועת הבטוי שבועת
בטוי נוהגת בדבר שיש בו ממש ובדבר שאין בו ממש וחייבין על זדונה מכות מה שאין כן
בשבועת העדות.</p>

<p><b>ד,ב</b>&nbsp; חומר בשבועת הפקדון שאין בשבועת בטוי
וחומר בשבועת בטוי שאין בשבועת הפקדון ששבועת הפקדון נוהגת ברשות ובמצות ומשלם קרן
וחומש ומביא אשם בשתי סלעים משא&quot;כ בשבועת בטוי חומר בשבועת בטוי ששבועת בטוי
נוהגת בדבר שיש בו ממש ושאין בו ממש וחייבין על זדונה מכות ועל שגגתה קרבן עולה
ויורד משא&quot;כ בשבועת הפקדון חומר בשבועת שוא שאין בשבועת בטוי בשבועת בטוי מה
שאין בשבועת שוא שבועת בטוי נוהגת בדבר שיש בו ממש ובדבר שאין בו ממש וחייבין על
שגגתו קרבן עולה ויורד משא&quot;כ בשבועת שוא שבועת שוא נוהגת ברשות ובמצוה
וחייבין על כל אחד ואחד משא&quot;כ בשבועת בטוי.</p>
<p>&nbsp;</p>

<h2>מסכת שבועות פרק ה</h2>

<p><b>ה,א</b>&nbsp; שבועת הדיינין הטענה שתי כסף ופרוטה
וההודאה פרוטה מן הטענה ואם אין הודיה ממין הטענה פטור כיצד שתי כסף יש לי בידך
אין לך בידי אלא פרוטה פטור שתי כסף ופרוטה יש לי בידך אין לך בידי אלא פרוטה חייב
מעה ופרוטה פטור שתי כסף יש לי בידך בין שכפר כולן בין שכפר מקצתן פטור מנה לי
בידך אין לך בידי אלא חסר שתי כסף הרי זה ישבע חסר מעה כסף א&quot;צ לישבע.</p>

<p><b>ה,ב</b>&nbsp; היה טוענו מנה ולא היה חייב לו אלא
חמשים לא יאמר לו הריני כופר בו בב&quot;ד וכשאצא לחוץ הריני מודה לו שלא אזקק לו
לשבועה ת&quot;ל (שמות כג) לא תשא שמע שוא אל תשמע לדיין דבר שהוא של שוא היה
טוענו מנה ע&quot;פ עד אחד וכפר בו לא יאמר לאחר בא אני ואתה ונעידני ונוציא גזילה
מתחת ידו ת&quot;ל (שם) אל תשת ידך עם רשע וגו'.</p>

<p><b>ה,ג</b>&nbsp; היה טוענו מנה במעמד ב&quot;ד וכפר בו
ובאו שנים והעידוהו שחייב לו חמשים זוז ה&quot;ז משלם ופטור מן השבועה ואם היה עד
אחד מעידו ה&quot;ז נשבע על הכל.&nbsp; אמר ר' יוסי ק&quot;ו ומה אם במקום שאין
פיו מצטרף עם פי אחד למיתה הרי הוא נשבע ע&quot;פ עצמו.&nbsp; מקום שפיו מצטרף עם
פי אחד למיתה אינו דין שישלם על פי עצמו מה לנשבע ע&quot;פ עצמו שכן משלם ע&quot;פ
עצמו ישבע ע&quot;פ אחד שכן אינו משלם ע&quot;פ עד אחד ת&quot;ל (דברים יט) לעון
[לעון] אין קם אבל קם לשבועתו.&nbsp; מנה לי בידך היה לך בידי ונתתיו לך או שיש לך
בידי במנה כסות ובמנה פירות פטור או שאמר לו אין לך בידי אלא חמשים זוז שיש לי
בידך בחמשין זוז ובחמשין זוז פירות פטור אבל אם אמר לו נתתיו לך מהן נ' זוז חייב
שכן הוא נשבע על טענת עצמו.&nbsp; מנה לאבא בידך היה לו בידי ונתתיו לו או שיש לו
בידי במנה כסות במנה פירות פטור או שאמר לו אין לו בידי אלא חמשים זוז ויש לי בידו
חמשים זוז כלים ובחמשים זוז פירות פטור אבל אם אמר לו נתתי לו מהן חמשים זוז חייב
שכן הוא נשבע על טענת עצמו.</p>

<p><b>ה,ד</b>&nbsp; דינר זהב יש לי בידך אין לך בידי אלא
דינר כסף וטריסית ופונדיון ופרוטה פטור דינר זהב לי בידך אין לך בידי אלא דינר כסף
וטריסית ופונדיון ופרוטה חייב.&nbsp; טענו חטין והודה בשעורין פטור ור&quot;ג
מחייב טענו פירות כסות וכלים והודה באחד מהן חייב.</p>

<p><b>ה,ה</b>&nbsp; ואלו שמשביעין אותו ואין משביעין להן
חרש שוטה וקטן והקדש ועובד כוכבים.&nbsp; כיצד אמר לו גזבר מנה להקדש בידך אין לך
בידי אלא חמשים זוז פטור אבל המקדיש נכסיו ויצתה עליהן כתובת אשה ובעל חוב הרי אלו
נשבעין ונוטלין ר' אליעזר בן יעקב אומר פעמים אדם נשבע על טענת קטן כיצד אמר לו
קטן מנה לאבא בידך אין לו אלא חמשים זוז פטור אבל אם אמר לו נתתי לו מהן חמשים
חייב שכן הוא נשבע על טענת עצמו.</p>

<p><b>ה,ו</b>&nbsp; עשרה דלוסקמין מלאים שטרות יש לי בידך
אין לך בידי אלא דלוסקמית אחד כמות שהוא ועשרה עבדים ועליהן עשר כסות כמות שהן
[אין לך בידי אלא עבד אחד כמות שהוא] עשר בתין מלאין פירות לי בידך אמר ליה אין לי
אלא בית אחד כמות שהוא פטור עשר דלוסקמין מלאין שטרות לי בידך אמר אין לך בידי אלא
דלוסקמית אחד ובתוכו שטר אחד.&nbsp; עשר עבדים ועליהן עשר כסות לי בידך א&quot;ל
אין לך [בידי] אלא עבד אחד ועליו אזור קטנה.&nbsp; עשרה בתים מלאין פירות לי בידך
אין לך בידי אלא בית א' ובתוכו כור אחד חטים חייב.&nbsp; עשר מנורות לי בידך אין
לך בידי אלא מנורה אחת של עשר ליטרין.&nbsp; עשר כסות לי בידך אין לך בידי אלא
אזור קטנה.&nbsp; פירות לי בידך אין לך בידי אלא כור אחת של חטים חייב מפני שטענו
במדה.&nbsp; עשר מנורות של מאה ליטרין לי בידך איני יודע הרי הן לפניך.&nbsp; עשר
כסות לי בידך איני יודע הרי הן לפניך.&nbsp; עשר כורין של חטין לי בידך איני יודע הרי
הן לפניך פטור מפני שלא הודה לו במדה.</p>

<p><b>ה,ז</b>&nbsp; בית מלא פירות לי בידך וכיס מלא מעות
לי בידך אין לך בידי אלא חציין ושלישן חייב מפני שבית מדה וחציו ושליש מדה כיס
מדה.&nbsp; וחציו ושליש מדה.</p>
<p>&nbsp;</p>

<h2>מסכת שבועות פרק ו</h2>

<p><b>ו,א</b>&nbsp; כל הנשבעין שבתורה נשבעין ולא משלמין
שנא' (שמות כב) ולקח בעליו ולא ישלם כיון שקבל הבעלים שבועה הלזה פטור
מלשלם.&nbsp; השכיר נשבע בזמנו ונוטל עבר זמנו אינו נשבע ונוטל ואם יש עדים שתבעו
בתוך זמנו אפי' לאחר שנים עשר חדש ה&quot;ז נשבע ונוטל בד&quot;א בזמן שאמר לו
נתתי שכרך והוא אומר לא נתת לי אבל אם אמר לו שכרתני והוא אומר לא סלע אמרתי לך
והוא אומר שתים אמרתי לך המוציא מחבירו עליו הראיה.</p>

<p><b>ו,ב</b>&nbsp; הנחבל כיצד היו מעידין אותו שנכנס
לתוך ידו שלם ויצא חבול אמר חבלת בי והוא אומר לא חבלתי בך ה&quot;ז נשבע ונוטל
ר&quot;י היה קורא אותו הנחכין כל זמן שהן חוככין זה את זה הרי אלו נשבעין
ונוטלין.&nbsp; היה נשוך מקום שאינו יכול לישך עצמו נוטל שלא בשבועה לאחר זמן זה
אומר חבלת בי והוא אומר לא חבלתי בך הרי הוא כשאר כל הטענות.</p>

<p><b>ו,ג</b>&nbsp; שכנגדו חשוד על השבועה כיצד זה נשבע
ונוטל.&nbsp; היו שניהם חשודין פטורין שנא' (שמות כב) שבועת ה' תהיה בין שניהם
בזמן שאחד מהן חשוד לא בזמן ששניהן חשודין.&nbsp; בין שניהם יוצא מבין שניהם אם
הנשבע נשבע על שקר סוף שהשבועה חלה עליו ואם המשביע משביע על שקר סוף שהשבועה חלה
עליו שנא' (זכריה ה) ולנה בתוך ביתו וכלתו בוא וראה דברים שאין האש אוכלתן שבועת
שקר אוכלתן.</p>

<p><b>ו,ד</b>&nbsp; חנוני על פנקסו שלא במוקף אמר לא
שיאמר לו כתבת בזו מחוק בזו אלא אומר תן לבני סאתים חטים ולפועלי בסלע מעות והוא
אומר נתתי והן אומרין לא נטלנו הוא נשבע ונוטל והן נשבעין ונוטלין רבי אומר אומר
אני שאין הפועלין נשבעין אלא במעמד חנוני.</p>

<p><b>ו,ה</b>&nbsp; אמר לחנוני תן לי בדינר פירות ונתן לו
אמר לו תן לי את הדינר והוא אומר נתתיו לך ונתתו באונכלא ישבע בעל הבית או יביא
ראיה שנתן לו את הדינר.&nbsp; נתן לו את הדינר אמר לו תן לי את הפירות אמר לו
נתתים לך והולכתים לתוך ביתך ישבע חנוני או יביא ראיה שנתן אמר ר&quot;י בד&quot;א
בזמן שהיתה קופה מונחת בינתים אבל אם היתה יוצאה מתחת יד אחד מהן המוציא מחבירו
עליו הראיה.</p>

<p><b>ו,ו</b>&nbsp; הפוגם שטר חובו לא יפרע אלא בשבועה
כיצד הוציא עליו שטר של מאתים והוא אומר התקבלתי מהן מנה לא יפרע אלא בשבועה ואם
אמר מתחלה לא היה אלא מנה נוטל שלא בשבועה יורש שפגמו אביו שטר חובו נוטל שלא
בשבועה בזה יפה כח הבן מכח האב שהבן גובה שלא בשבועה והאב אינו גובה אלא בשבועה
ובזה יפה כח האב מכח יורש נתחייב האב שבועה בב&quot;ד פטור שאין היורשין יכולין
לגבות.</p>

<p><b>ו,ז</b>&nbsp; אמר לשומר חנם ולשואל ולנושא שכר היכן
שורי אמר לו איני יודע משביעך אני ואמר אמן ולאחר מכאן הודה שאכלו חייב אמר לשומר
חנם היכן שורי אמר לו איני יודע משביעך אני ואמר אמן ולאחר זמן הודה שנגנב או שאבד
פטור משא&quot;כ בשואל.&nbsp; אמר נגנב או שאבד משביעך אני ואמר אמן ולאחר זמן
הודה שאכלו חייב משא&quot;כ בשואל.</p>

<p><b>ו,ח</b>&nbsp; אמר לשואל היכן שורי אמר לו איני יודע
משביעך אני ואמר אמן לאחר זמן הודה שנגנב או שאבד חייב מה שאין כן בשומר
חנם.&nbsp; נגנב או שאבד משביעך אני ואמר אמן לאחר מכן הודה שאכלו פטור משא&quot;כ
בשומר חנם.&nbsp; אמר לשואל היכן שורי אמר לו איני יודע משביעך אני ואמר אמן ולאחר
מכן הודה שנגנב או שאבד חייב משא&quot;כ בנושא שכר והשוכר נגנב או שאבד משביעך אני
ואמר אמן לאחר מכן הודה שמת או נשבה פטור משא&quot;כ בנושא שכר והשוכר.</p>

<p><b>ו,ט</b>&nbsp; אמר לנושא שכר והשוכר היכן שורי ואמר
איני יודע משביעך אני ואמר אמן ולאחר מכן הודה שמת או נשבה פטור משא&quot;כ
בשואל.&nbsp; מת או נשבר או נשבה ולאחר מכן הודה שנגנב או שאבד חייב משא&quot;כ
בשואל.&nbsp; אמר לנושא שכר והשוכר היכן שורי אמר איני יודע משביעך אני ואמר אמן
ולאחר מכאן הודה שנגנב או שאבד חייב משא&quot;כ בשומר חנם.&nbsp; נגנב או שאבד
משביעך אני ואמר אמן לאחר מכאן הודה שאכל פטור משא&quot;כ בשומר חנם.&nbsp; נמצא
חייב בשואל פטור בשומר חנם.&nbsp; חייב בשומר חנם פטור בשואל.&nbsp; חייב בשואל
פטור בנושא שכר והשוכר.&nbsp; פטור בשואל חייב בנושא שכר והשוכר.&nbsp; זה הכלל כל
המשנה מפטור לפטור מחובה לחובה מפטור לחובה [פטור] ומחובה לפטור חייב.&nbsp;
ומסורתא שנים משא&quot;כ בשואל.&nbsp; והשואל.&nbsp; שנים משא&quot;כ בשומר
חנם.&nbsp; ושומר חנם שלשה נושאין ונותנין שנים מה שאין כן בשואל אחד נושא שנים מה
שאין כן בשומר חנם.&nbsp; מסורתא חייב.&nbsp; פטור חייב.&nbsp; חייב פטור.&nbsp;
חייב.&nbsp; חייב פטור.</p>

<p>&nbsp;</p>
<hr>
<p>&nbsp;</p>

<h2><a name="edujoth"></a>מסכת עדויות פרק א</h2>

<p><b>א,א</b>&nbsp; כשנכנסו חכמים לכרם ביבנה אמרו עתידה
שעה שיהא אדם מבקש דבר מדברי תורה ואינו מוצא מדברי סופרים ואינו מוצא שנאמר (עמוס
ח) &lt;לכן&gt; הנה ימים באים נאם ה' וגו' ישוטטו לבקש את דבר ה' ולא ימצאו דבר ה'
זו נבואה דבר ה' זה הקץ דבר ה' שלא יהא דבר מד&quot;ת דומה לחברו אמרו נתחיל מהלל
ומשמאי שמאי אומר מקב חלה הלל אומר מקבים וחכ&quot;א לא כדברי זה ולא כדברי זה אלא
קב ומחצה חייב בחלה שנאמר (במדבר טו) ראשית עריסותיכם כדי עיסתכם וכמה עיסתכם כדי
עיסת מדבר וכמה עיסת מדבר עומר שנאמר (שמות טז) והעומר עשירית האיפה הוא שיערו
חכמים שבעה רבעים ועוד מדברית שהן חמשה רבעי צפורית שהן קב ומחצה ירושלמית.</p>

<p><b>א,ב</b>&nbsp; הלל אומר מלא הין מים שאובין של שנים
עשר לוג פוסלין את המקוה שמאי אומר מלא הין מים שאובין של שנים וששה לוג פוסלין את
המקוה וחכמים אומרים לא כדברי זה ולא כדברי זה אלא שלשה לוגין מים שאובין פוסלין
את המקוה.&nbsp; מעשה שבאו שני גרדיים משער האשפות שבירושלים והעידו בשם שמעיה
ואבטליון ששלשת לוגין מים פוסלים המקוה וקיימו את דבריהם ולמה הוזכרו שם מקומם ושם
אומניהן והלא אין לך אומנות ירודה אלא גרדי אין לך מקום ירוד משער האשפות אלא מה
אבות העולם לא עמדו על דבריהן במקום שמועה על אחת כמה וכמה שלא יהא אדם עומד על
דבריו במקום שמועה.&nbsp; לעולם הלכה כדברי המרובין לא הוזכרו דברי היחיד בין
המרובין אלא שמא הוצרך להן שעה ויסמכו עליהן וחכמים אומרים לא הוזכרו דברי יחיד
בין המרובין אלא מתוך שזה אומר טהור וזה אומר טמא כדברי ר' אליעזר יאמרו לו כדברי
ר' אליעזר שמעת.</p>

<p><b>א,ג</b>&nbsp; נשאל לחכם וטמא לו לא ישאל לחכם אחר
היו שנים אחד אוסר ואחד מתיר אחד מטמא ואחד מטהר אם יש חכם אחר נשאלין לו ואם לאו
הולכין אחר המחמיר ר&quot;י בן קרחה אומר דבר מדברי תורה הולכין אחר המחמיר.&nbsp;
מדברי סופרים הולכין אחר המיקל.</p>

<p><b>א,ד</b>&nbsp; האשה שהלכה היא ובעלה למדינת הים והיה
שלום בינו לבינה שלום בעולם באתה ואמרה מת בעלי תנשא שלום בעולם ואמרה מת בעלי בין
בוכה בין שאינה בוכה בין בגדיה קרועים בין שאין בגדיה קרועים נאמנת ר' יהודה אומר
לעולם אינה נאמנת אלא א&quot;כ באתה בוכה ובגדיה קרועים אמרו לו א&quot;כ זו שהיתה
פקחת תנשא שלא היתה פקחת לא תנשא ב&quot;ה אומרים לא שמענו אלא בבאה מן הקציר בלבד
אמרו להן ב&quot;ש והלא כל ימות השנה קציר יצא קציר שעורין בא קציר חטים יצא קציר
חטים בא בציר יצא בציר נמצא כל ימות השנה קציר.&nbsp; אמרו להן ב&quot;ה מצאנו
שאין אחין נכנסים לנחלה על פיה אמרו להן ב&quot;ש והלא מספר כתובתה נלמד שכתב לה
לכשתנשאי לאחר תטלי מה שכתוב ליך בכתובתיך וצאי חזרו ב&quot;ה להורות כדברי ב&quot;ש.</p>

<p><b>א,ה</b>&nbsp; ששה דברים ר&quot;ע מטמא וחכמים
מטהרין השרץ והצפרדע ברשות הרבים וכן כזית מן המת וכזית מן הנבלה עצם מן המת ועצם
מן הנבלה גוש מארץ טהור גוש מארץ הפרס גוש מארץ טהור גוש מארץ העמים שני שבילין
אחד טמא ואחד טהור ר&quot;ע מטמא וחכמים מטהרין.</p>

<p><b>א,ו</b>&nbsp; השדרה והגולגולת משני מתים רביעית דם
משני מתים רובע עצמות משני מתים אבר מן המת מב' מתים אבר מן החי מב' אנשים
ר&quot;ע מטמא וחכמים מטהרין.</p>

<p><b>א,ז</b>&nbsp; שלשה דברים אמרו לפני ר' ישמעאל ולא
אמר בהן אסור והיתר ופירשן ר' יהושע בן מתיא המפיס מורסא בשבת אם לקולפה ולעשות לה
פה כדרך שהרופאין עושין חייב אם להוציא ממנה לחה פטור.&nbsp; השום והבוסר והמלילות
שריסקן מבעוד יום ר' ישמעאל אומר יגמור משתחשך ור&quot;ע אומר לא יגמור אבל כהנים
נהגו כר' ישמעאל.</p>

<p><b>א,ח</b>&nbsp; שלשה דברים אמרו לפני ר&quot;ע שנים
משם ר' אליעזר ואחד משם ר' יהושע ולא אמר בהן לא איסר ולא היתר ולא כשר ולא פסול
לא טומאה ולא טהרה.&nbsp; שנים משם ר' אליעזר אשה מה היא לצאת בעיר של זהב ולא אמר
בה לא איסור ולא היתר ר&quot;א מתיר וחכמים אוסרין.&nbsp; מפריחי יונים מה הן
לעדות לא אמר בהו לא כשר ולא פסול ור' אליעזר מכשיר וחכמים פוסלין אחד משם רבי
יהושע השרץ בפי החולדה והחולדה מהלכת על גבי ככרות של תרומה ספק נגע ספק לא נגע ר'
אליעזר מטהר ור' יהושע מטמא וחכמים אומרים ודאי טמא וספק טהור.</p>

<p><b>א,ט</b>&nbsp; תנור שתחלתו ארבעה ושיריו ארבעה
שבראשונה היו אומרים שלשה הרי לי סנדל של עץ ושל סיידין שטמא מדרס על שירי תנור
ר&quot;ע מטמא ואשה חולצת בו ויוצאין בו בשבת ולא הודו לו.</p>

<p><b>א,י</b>&nbsp; חמשה דברים היה ר&quot;ע דורש כמין
אגדה בחמשה דברים אדם זוכה לבן וחכמים אומרים עד הפרק זכה לו מיכן ואילך הוא זוכה
לעצמו אמר ר&quot;ע היכן מצינו שהיו חיגרין עד הפרק וכשהגיע הפרק נתפשטו ושהיו
חרשין עד הפרק וכשהגיע הפרק נתפקחו ושהיו סומין עד הפרק כשהגיע הפרק נתפתחו והיאך
זוכה לו עד אותה השעה אמרו לו כי מצינו שהיו פשוטים עד הפרק וכשהגיע הפרק נתחגרו
ושהיו פקחין עד הפרק וכשהגיע הפרק נתחרשו ושהיו פתוחים עד הפרק וכשהגיע הפרק נסתמו
הא אין זוכה לו אלא עד אותה השעה בלבד.</p>

<p><b>א,יא</b>&nbsp; מספר הדורות לפניו הקץ אע&quot;פ
שהימים והשעות כחוט השערה לפני המקום אינו מונה אלא דורות שנא' (ישעיהו מא) קורא
הדורות מראש ואע&quot;פ שנא' (בראשית טו) ועבדום וענו אותם ונאמר (שם) ודור רביעי
ישובו הנה וגו'.&nbsp; הרי הוא אומר (שמות כג) את מספר ימיך אלו שני דורות ושאר כל
אדם זכה משלימים שנותיו לא זכה פוחתין לו משנותיו דברי ר&quot;ע וחכ&quot;א זכה
מוסיפין לו על שנותיו לא זכה פוחתין מהן אמרו לו לר&quot;ע הרי הוא אומר
(מלכים&nbsp;ב כ) והוספתי על ימיך חמש עשרה שנה אמר להן משלו הוסיפו לו אמר להן
ר&quot;ע הרי הוא אומר (מלכים&nbsp;ב יג) הנה בן נולד לבית דוד יאשיהו שמו ועדיין
לא היה מנשה בעולם אמרו לו וכי נאמר הנה בן נולד לבית דוד בן חזקיה והלא לא נאמר
אלא הנה נולד בן לבית דוד בין מחזקיה בן מיכל בית דוד.</p>

<p><b>א,יב</b>&nbsp; ה' רחלות גוזזות מנה מנה ופרס שהן
שבעים וחמש סלעים חייבות בראשית הגז דברי ר' דוסא וחכ&quot;א ה' רחלות גזוזות כל
שהן.&nbsp; ר' נתן אומר ר' דוסא אומר כביצה אוכלין כמוה ובקליפתה וחכ&quot;א חוץ
מקליפתה.&nbsp; האשה שאמרה נשביתי וטהורה אני אוכלת בתרומה ואם יש עדים שנשבית
והיא אומרת טהורה אני [אינה] אוכלת.</p>

<p><b>א,יג</b>&nbsp; ארבעה ספקות ר' יהושע מטמא וחכמים
מטהרין הטהור עומד והטמא עובר טומאה ברה&quot;י וטהרה ברה&quot;ר טהורה טומאה
ברשות היחיד וטומאה ברה&quot;ר ספק נגע ספק לא נגע ספק האהיל ספק לא האהיל ספק
הסיט ספק לא הסיט ר' יהושע מטמא וחכמים מטהרין.</p>
<p>&nbsp;</p>

<h2>מסכת עדויות פרק ב</h2>

<p><b>ב,א</b>&nbsp; ארבעה דברים ר' אליעזר מטהר וחכמים
מטמאין מסרק של צרצור ר' אליעזר אומר אין מטמא באויר וחכמים אומרים מטמא
באויר.&nbsp; דף של נחתום שקבעו במסמר או שחיברו במריש או בקורה ר' אליעזר מטהר
וחכמים מטמאין.&nbsp; מנעל שעל האימים ר' אליעזר מטמא וחכמים מטהרין.&nbsp; חתכו
חוליות ונתן חול בין חוליא לחוליא ר' אליעזר מטהר וחכמים מטמאין והיה נקרא תנורו
של עכנאי שעליו רבו מחלוקת בישראל.</p>

<p><b>ב,ב</b>&nbsp; כ&quot;ד דברים מקולי ב&quot;ש וחומרי
ב&quot;ה ב&quot;ש אומרים אין אדם מדיר את אשתו ב&quot;ה אומרים אין אדם מדיר את
בנו בנזיר ביצה שנולדה ביו&quot;ט אחרים אומרים משום ר' אליעזר תאכל היא
ואמה.&nbsp; הסך שמן טהור ונטמא ירד וטבל ב&quot;ש אומרים אע&quot;פ ששוחה ויורד טהור
בית הלל אומרים כדי סיכת אבר קטן טמא פחות מכן טהור אמר ר&quot;א בר' צדוק כשהייתי
אצל ר' יוחנן בן החירוני ראיתיו שאוכל פתו חריבה שהיו שני בצורת באתי ואמרתי לאבא אמר
לי הולך לו זיתים הולכתי לו זיתים נטלן והסתכל בהן וראה שהן לחים אמר לי איני אוכל
זיתים באתי ואמרתי לאבא אמר לי לך אמור לו מנוקבת היתה חבית כדברי ב&quot;ה אלא שסתמוה
שמרים להודיעך שהוא אוכל בטהרה שאע&quot;פ שמתלמידי ב&quot;ש היה לא היה נוהג אלא כדברי
ב&quot;ה.</p>

<p><b>ב,ג</b>&nbsp; לעולם הלכה כדברי ב&quot;ה והרוצה
לעשות להחמיר על עצמו ולנהוג כחומרי ב&quot;ה וכחומרי ב&quot;ש על זה נאמר (קוהלת
ה) והכסיל בחשך הולך התופס קולי ב&quot;ש וקולי ב&quot;ה ה&quot;ז רשע אלא או
כדברי ב&quot;ה כקוליהן וכחומריהן או כדברי ב&quot;ש כקוליהן וכחומריהן.&nbsp;
ב&quot;ה אומרים אין אדם פוטר את אשתו בגט ישן שלא יהא גט גדול מבנה.&nbsp; כתב
לשם הפרכין לשם ארכיות או שהיו שני מלכים עומדין וכתב על שם אחד מהן כשר כתב לשם
אבי אביו כשר לשם משפחה פסול ואם היה נקרא על שמו כשר.</p>

<p><b>ב,ד</b>&nbsp; אמר ר&quot;ש בן אלעזר לא נחלקו
ב&quot;ה וב&quot;ש על המגרש את אשתו ולנה עמו בפונדקי שאינה צריכה ממנו גט שני על
מה נחלקו על המדיר את אשתו מתשמיש המטה ב&quot;ש אומרים שתי שבתות כלידת נקבה
וב&quot;ה אומרים שבת אחת כלידת זכר או כימי נדתה יתר על כן יוציא ויתן
כתובה.&nbsp; כלכלה ב&quot;ש פוטרין וב&quot;ה מחייבין ר' יהודה אומר הלל עצמו היה
אוסר.&nbsp; הלוקח כלכלה לשלוח לחבירו לא יאכל עד שיעשר ר' יהודה אומר הלל עצמו
היה אוסר.</p>

<p><b>ב,ה</b>&nbsp; א&quot;ר ישמעאל בר' יוחנן בן ברוקה
לא נחלקו ב&quot;ש וב&quot;ה על שהיו שתי כתי עדים מעידות אותו שיהא נזיר בטהרה שבהן
על מה נחלקו על שהיו שני עדים מעידין אותו שב&quot;ש אומר נחלקו על שהיו כאן
נזירות ב&quot;ה אומרים יש בכלל חמש שתים שיהא נזיר שתים.</p>

<p><b>ב,ו</b>&nbsp; ר' יהודה אומר חמשה דברים מקולי
ב&quot;ש ומחומרי ב&quot;ה דם הנבלות ב&quot;ש מטהרין וב&quot;ה מטמאין א&quot;ר
יוסי ברבי יהודה אף כשטמאו ב&quot;ה לא טמאו אלא בדם שיש בו רביעית שאם יקרש ויהא
בו כזית ומודים בביצת טריפה שהיא אסורה מפני שגדוליה אסור על מה נחלקו על ביצת
נבלה שב&quot;ש אומרים אם שכיוצא בה נמכרת בשוק מותרת ואם לאו אסורה ר&quot;א בן
יעקב אומר דבר אחר מקולי ב&quot;ש ומחומרי ב&quot;ה ב&quot;ש אומרים מתנות מכשירות
ומפגלות בחטאת ומתנה אחת בכל הזבחים ב&quot;ה אומרים אחד חטאת ואחד כל הזבחים מתנה
אחת מכשרת ומפגלת.</p>

<p><b>ב,ז</b>&nbsp; ר&quot;ש אומר שלשה דברים מקולי
ב&quot;ש ומחומרי ב&quot;ה קהלת אינה מטמאה את הידים דברי ב&quot;ש ב&quot;ה
אומרים מטמאה את הידים.&nbsp; מי חטאת שעשו מצותן ב&quot;ש &lt;אומרים&gt; מטהרין
ב&quot;ש מטמאין.&nbsp; המקשה כמה תשפה ותהא זבה ר' אליעזר אומר מעת לעת והלכה
כדבריו ר&quot;ש בן יהודה אמר משום ר&quot;ש ב&quot;ש אומרים עד ג' ימים בה&quot;א
מעת לעת.</p>

<p><b>ב,ח</b>&nbsp; ר' אליעזר אומר שני דברים מקולי
ב&quot;ש ומחומרי ב&quot;ה דם היולדת שלא טבלה מטמא לח ואינו מטמא יבש דברי
ב&quot;ש ב&quot;ה אומרים מטמא לח ויבש.&nbsp; ארבעה אחין שנים מהן נשואין שתי
אחיות ומתו הנשואין את האחיות הרי אלו חולצין ולא מיבמין ואם קדמו וכנסו יוציאו ר'
אליעזר אמר משום ב&quot;ש יקיימו וב&quot;ה אומרים יוציאו אבא שאול אומר קל היה
להם לב&quot;ה בדבר הזה.</p>

<p><b>ב,ט</b>&nbsp; התולש מבכור תם והניחו בחלון
אע&quot;פ שנולד בו מום לאחר מכאן ושחטו ה&quot;ז יקבר בכור בעל מום שתלש ממנו
ואח&quot;כ מת עקביא בן מהללאל מתיר וחכמים אוסרין אמר ר' יהודה מודה עקביא בזה
שאסור על מה נחלקו על שנטמא ותלש ממנו ואח&quot;כ שחטו שעקביא בן מהללאל מתיר
וחכמים אוסרים אמר ר' יוסי מודה &lt;אבא&gt; רבי חלפתא בזה שמותר אבל ביחוד אמרו
חכמים יניחה בחלון שמא יש תקוה שאם מת יהא אסור ואם שחטו יהא מותר על מה נחלקו על
שנטמא ותלש ממנו ואח&quot;כ מת שעקביא בן מהללאל מתיר וחכמים אוסרים.</p>

<p><b>ב,י</b>&nbsp; כזית בשר הפורש מאבר מן החי ר' אליעזר
מטמא השיבו את ר' אליעזר שלש תשובות לא אם אמרת בבית שיש בה רובע רקב תאמר באבר מן
החי שאין בו רובע רקב ד&quot;א מי תלוי במי אבר תלוי בבשר או בשר תלוי באבר הבשר
תלוי באבר איפשר שהבשר מטמא במגע ובמשא ובאהל ואבר יהא טהור.&nbsp; אמר ר&quot;ש
תמה אני אם טימא ר' אליעזר לא טימא אלא בזמן שיש באבר בשר כראוי כדי שיהא זה וזה
מטמאין במגע ובמשא ובאהל עצם הפורש כשעורה ר' נחוניא מטמא והשיבו רבי נחוניא שלש
תשובות לא אם אמרת במת שיש בו רובע רקב תאמר באבר מן החי שאין בו רובע רקב דבר אחר
מי תלוי במי אבר תלוי בעצם או עצם תלוי באבר הוי אומר עצם תלוי באבר אפשר שהעצם
מטמא במגע ובמשא ואבר יהא טהור אמר ר&quot;ש תמה אני אם טימא ר' נחוניא לא טמא אלא
בזמן שיש באבר עצם כשעורה כדי שיהא זה וזה מטמאין במגע ובמשא השיב ר' יהושע על
דברי שניהן ומה אם החי שיש בו רמ&quot;ח עצם ובשר הפורשים ממנו טהורים אבר מן החי
שאין בו אינו דין שיהא עצם ובשר הפורשין ממנו טהור.&nbsp; השיב רבי על דברי ר'
יהושע לא אם אמרת בפורש מן החי שכן פורש מדבר טהור תאמר באבר מן החי שכן פורש מדבר
טמא.</p>
<p>&nbsp;</p>

<h2>מסכת עדויות פרק ג</h2>

<p><b>ג,א</b>&nbsp; העיד ר' צדוק על ציר חגבין טמאין שהוא
טהור ומותר לאוכלי תרומה העיד ר' יהושע ור' פפיס על דף של נחתומים שחברו במריש או
בקורה ושקבע במסמר שהוא טמא שר' אליעזר מטהר ואם לא קבעו כל צרכו הכל מודים שהוא
טמא.&nbsp; הן העידו שמעברין את השנה כל אדר שבראשונה היו אומרים עד הפורים עד שבא
ר' יהושע ור' פפיס והעידו שכל אדר כשר לעיבור העיד מנחם בן פובגי שהוא צבע.&nbsp;
על מוסף יורה של שולקי זיתים שהוא טמא ועל שצובעים שהיה טהור שבראשונה היו אומרים
חילוף היו הדברים וכשהושיבו בישיבה היו הכל תמהין עליו אמר להם כך מכך אני ראש אכל
הבאים אחרי.</p>

<p><b>ג,ב</b>&nbsp; העיד רבי יהושע בן בתירה על דם הנבלות
שהוא טהור אר&quot;ש בן בתירה נוחרין היו ערודיות בסתרטיא של מלך והיו עולי רגלים
משקעין את ארכובותיהן ולא חשו להם משום טומאה.</p>

<p><b>ג,ג</b>&nbsp; העיד ר' יהודה הכהן על בת ישראל שנשאת
לכהן כיון שנשאת לחופה אע&quot;פ שלא נבעלה שר' אליעזר אומר תבעל וכן היה ר'
אליעזר אומר תבעל.&nbsp; לא ישא כהן אשה עד שתגדיל.&nbsp; ב&quot;ד שאחריהם אומרים
נאמנת עיסה לטמא ולטהר לאסור ולהתיר לרחק ולקרב אבל באלמנת עיסה לא נגעו.&nbsp;
אמר ר&quot;ש בן עזאי אמר להן רבי מעשה שנמצאו עצמות בירושלים בדירת עצים ובקשו
חכמים לטמא את ירושלים כולה אמר להם ר' יהושע בושה וכלימה הוא לנו שנטמא את בתינו
איה מתי מבול איה הרוגי נבוכדנצר איה ההרוגים שנהרגו מן המלחמה ועד עכשיו אלא אמרו
ודאי טמא ספק טהור.&nbsp; אמר ר' יהושע שמעתי ששוחטין אע&quot;פ שאין נסכין ואוכלין
קדשי קדשים אע&quot;פ שאין קלעין קדשים קלין ומעשר שני אע&quot;פ שאין חומה שקדושה
הראשונה קדשה לשעתה וקדשה לעתיד לבא.</p>

<p><b>ג,ד</b>&nbsp; משפחת בית צריפה היתה בעבר הירדן
וריחקה בן ציון בזרוע ועוד אחרת היתה שם וקרבה בן ציון בזרוע ולא רצו חכמים לגלותם
אבל מוסרין אותן לבניהן ולתלמידיהן פעם אחת בשבוע כגון אלו אליהו בא לטמא ולטהר
לרחק ולקרב רבי אומר לקרב אבל לא לרחק רבי יהודה אומר חלוף הדברים רבי חנניה בן
עדו אומר הרי הוא אומר (ויקרא כז) ויצא בן אשה ישראלית וגו' והלא דברים ק&quot;ו
מה משה רבינו לא רצה לגלות את הממזרין עד שנתגלו מעצמן אליהו תלמידו של משה על אחת
כמה וכמה שלא יגלה עד שיתגלו מעצמן.&nbsp; מי שיש לו תלמידים קורין אותו רבי
נשתכחו תלמידיו קורין אותו רבן נשתכחו אלו ואלו קורין אותו בשמו.</p>

<p>&nbsp;</p>
<hr>
<p>&nbsp;</p>

<h2><a name="abodah_z"></a>מסכת עבודה זרה פרק א</h2>

<p><b>א,א</b>&nbsp; נחום המדי אומר יום אחד בגליות לפני
אידיהן אסור במה דברים אמורים באידיהן הקבועים אבל באידיהן שאינן קבועין אינו אסור
אלא אותו היום בלבד אע&quot;פ שאמרו ג' ימים אסור לשאת ולתת עמהם בד&quot;א בדבר
המתקיים אבל דבר שאינו מתקיים מותר אף דבר המתקיים לקח או שמכר ה&quot;ז מותר ר'
יהושע בן קרחה אומר כל מלוה בשטר אין נפרעין ממנו ושאין בשטר נפרעין ממנו מפני
שהוא כמציל מידם.</p>

<p><b>א,ב</b>&nbsp; לא ישא אדם ויתן עם העובד כוכבים ביום
אידו ולא יקל עמו את ראשו ולא ישאל בשלומו במקום שמתחשב מצאו לפי דרכו שואל בשלומו
בכובד ראש.&nbsp; שואלין בשלום העובדי כוכבים באידיהן מפני דרכי שלום.&nbsp;
אומנין ישראל שהיו עושין אצל העובד כוכבים בביתו של ישראל מותר בביתו של עובד
כוכבים אסור ר' שמעון בן אלעזר אומר אם היה שכיר היום בין בביתו של ישראל בין
בביתו של עובד כוכבים אסור אם היה שכיר קבולת בביתו של ישראל מותר בביתו של עובד
כוכבים אסור במחובר לקרקע בין כך ובין כך אסור בעיר אחרת בין כך ובין כך מותר
ואע&quot;פ שגמר את כליו לפני אידו לא יוליכנו לו ביום אידו מפני ששמח ביתו.&nbsp;
עיר אחת עושה ועיר אחת אינו עושה אומה אחת עושה ואומה אחת אינה עושה משפחה אחת
עושה ומשפחה אחת אינה עושה העושין אסורין ושאין עושין מותרין קלנדא אע&quot;פ שהכל
עושין אין אסור אלא לפולחין בלבד.&nbsp; סטרוניא יום שאחז בו את המלכות.&nbsp;
קראטוסם יום גנוסיא של מלכי עובדי כוכבים יום של כל מלך ומלך הרי הוא כרבים יחיד
אפילו יום המשתה שלו ויום שנעשה בו שלטון ר' מאיר אומר אף יום שעמד בו מחליו אסור.</p>

<p><b>א,ג</b>&nbsp; יריד שבתוך הכרך אין הולכין &lt;אותו&gt;
לא לאותו הכרך ולא לעיירות הסמוכות לו מפני שהוא כנראה הולך לו ליריד דברי
ר&quot;מ וחכמים אומרים אין אסור אלא הכרך בלבד יריד שבתוך הכרך אסור חוץ לכרך
מותר ושחוץ לכרך חוץ לכרך אסור תוך הכרך מותר וחנויות המוכללת לו מכל מקום הרי אלו
אסורות.&nbsp; עובר אדם בשיירה ממקום למקום ונכנס לכרך שהיריד בתוכו ואינו חושש
מפני שהוא נראה כהולך ליריד.&nbsp; יריד שנתנה מלכות ושנתנה מדינה ושנתנו גדולי
מדינה מותר אין אסור אלא יריד של עבודת כוכבים בלבד.&nbsp; הולכין ליריד של עובדי
כוכבים ומתרפאין בהן רפוי ממון אבל לא רפוי נפשות &lt;ואין&gt; לוקחין מהן בתים
שדות וכרמים בהמה עבדים ושפחות מפני שהוא כמציל מידם וכותב ומעלה בערכים כהן מטמא
להעיד עליהן בחוצה לארץ כשם שמטמא בחוצה לארץ כך מטמא בבית הקברות מטמא לתלמוד
תורה מטמא לישא אשה ר' יהודה אומר אם יש לו ממי שילמד הרי זה לא יטמא ואם לאו
ה&quot;ז יטמא ר' יוסי אומר אע&quot;פ שיש לו ממי ילמד יטמא שלא מכל אדם זוכה אדם
ללמוד אלא ממי שזכה לו אמרו על יוסף הכהן שהיה מטמא ויוצא אצל ר' יוסי לציידן.&nbsp;
לא יצא כהן לחוצה לארץ ואפילו לישא אשה אא&quot;כ הבטיחוהו.&nbsp; תגרין שהקדימו זמנו
של יריד או שאיחרו זמנו של יריד מותר אין אסור אלא זמנו של יריד בלבד.&nbsp; ארבע אבקות
הן אבק רבית אבק שביעית אבק עבודת כוכבים אבק לשון הרע.&nbsp; אבק של רבית לא ישא אדם
ויתן בהלואתו של חברו מפני אבק רבית.&nbsp; אבק שביעית לא ישא אדם ויתן עם העובד כוכבים
בפירות &lt;עבודת כוכבים&gt; מפני אבק שביעית.&nbsp; אבק עבודת כוכבים לא ישא אדם ויתן
עם העובד כוכבים ביום אידו מפני אבק עבודת כוכבים.&nbsp; אבק לשון הרע לא ישא אדם ויתן
בטובתו של חברו מפני אבק לשון הרע.&nbsp; ישראל הולכין ליריד מותר לשאת ולתת עמהן ובחזירה
אסור מפני שנהגו בעבודת כוכבים והעובד כוכבים בין בהליכה בין בחזרה מותר.&nbsp; עובדי
כוכבים ההולכין לתרפות אסור לתת ולשאת עמהן ובחזירה מותר מפני שהוא כעבודת כוכבים
שהניחוה עובדיה וישראל בין בהליכה בין בחזרה אסור.&nbsp; לא יטייל ישראל עם שיירה בתרפות
אפילו לצאת אפילו מקדים אפילו מחשיך אפילו מתיירא מפני עובדי כוכבים מפני ליסטים
מפני רוח רעה שנא' (דברים ו) לא תלכו אחרי אלהים אחרים.&nbsp; ר' אלעזר בנו של ר' יוסי
הגלילי אומר אם ראית צדיק שיצא לדרך ואתה מבקש לצאת לאותו הדרך הקדים על ידך שלשה
ימים או אחר על ידך שלשה ימים כדי שתצא עמו מפני שמלאכי השרת מלוין אותו שנא'
(תהילים צא) כי מלאכיו יצוה לך וגו' ואם ראית רשע שיצא לדרך ואתה מבקש לצאת לאותו הדרך
הקדים על ידך שלשה ימים או אחר ע&quot;י ג' ימים כדי שלא תצא עמו בדרך מפני שמלאכי
שטן מלוין אותו שנאמר (תהילים קט) הפקד עליו רשע ושטן יעמוד על ימינו.&nbsp; רבי
שמעון בן אלעזר אומר אם יאמרו לך ילדים בנה בית המקדש אל תשמע להן ואם יאמרו לך
זקנים סתור בהמ&quot;ק שמע להן מפני שבנין ילדים סתירה וסתירת זקנים בנין וראיה
לדבר רחבעם בן שלמה.&nbsp; שאלו את ר' יהושע מהו שילמד אדם את בנו ספר יוני אמר
להן ילמד בשעה שאינה לא יום ולא לילה שנאמר (יהושוע א) והגית בו יומם ולילה.</p>

<p><b>א,ד</b>&nbsp; מכולם היה מוכר להם חבילה וכמה היא
חבילה ר' יהודה בן בתירה אומר בלבונה אין פחות מג' מנין מוכר לתגר או מוכר לבעל
הבית אם היה תגר חשוד אסור למכור לו מוכר לו חזירין ואינו חושש שמא מוכר לעבודת
כוכבים מוכר לו יין ואינו חושש שמא מנסכו לעבודת כוכבים ואם פירש לו אפילו מים
ומלח אסור למכור לו מוכר לו תרנגול לבן בין התרנגולין אמר ר' יהודה בד&quot;א בזמן
שאמר לו מכור לי תרנגול סתם אבל אם פירש לו מפני שהוא חולה או למשתה בנו ה&quot;ז
מותר.</p>
<p>&nbsp;</p>

<h2>מסכת עבודה זרה פרק ב</h2>

<p><b>ב,א</b>&nbsp; לוקחין מהן בהמה לנסיון ומחזירין להן
כל אותו היום וכשם שלוקחים מהן בהמה לנסיון ומחזירין להן כל אותו היום כך לוקחין
מהן עבדים ושפחות לנסיון ומחזירין להן כל אותו היום כל זמן שאתה רשאי להחזיר
לישראל אתה רשאי להחזיר לעובדי כוכבים אי אתה רשאי להחזיר לישראל אי אתה רשאי
להחזיר לעובדי כוכבים מוכר ישראל בהמתו לעובד כוכבים על מנת לשחוט ישראל עומד על
גביו והעובד כוכבים שוחט.&nbsp; לוקחין מהן בהמה לקרבן ואינו חושש משום רובע משום
נרבע משום מוקצה משום נעבד וכשם שאין מוכרין להן בהמה גסה כך אין מוכרין להן חיה
גסה ואף במקום שמוכרים להן בהמה דקה אין מוכרין להן חיה דקה רשב&quot;א אומר
מוכרין להן כלבים שגורין חולדות סנאין חתולות וקופות דברים המנקין את הבית וכשם
שאין מוכרין להם כך אין מחליפין להם לא רעים ביפין ולא יפין ברעים לא שבורין
בשלמים ולא שלמים בשבורין ר' יהודה מתיר בשבורה מפני שאינה יכולה להתרפאות אמרו לו
והרי הוא מרביעה והיא יולדת רבי יוסי בן בתירה מתיר בסוס שאינו עושה מלאכה בשבת
שחייבין עליה חטאת וחכמים אוסרין משום שני דברים משם כלי זיין ומשם בהמה גסה אין
מוכרין להם לא כלי זיין ולא זיין ואין משחיזין להם את הזיין ואין מוכרין להם לא
סדין ולא כבלין ולא קולרין ולא שלשלאות של ברזל.</p>

<p><b>ב,ב</b>&nbsp; אחד העובד כוכבים ואחד הכותי מוסרין
להם שדות גזוזות תבואה קצורה ואילנות קצוצין ר' יהודה אומר שחת לגוז על מנת שתיגוז
תבואה לקצור על מנת שתקצר אילנות לקוץ על מנת לקוצצן.&nbsp; העולה לסרטיאות של
עובדי כוכבים אסור משום עבודת כוכבים דברי ר' מאיר וחכמים אומרים בזמן שמזבלין
אסור משום עבודת כוכבים ואם אינם מזבלין אסור משום מושב לצים.&nbsp; ההולך
לצטריונין ורואה את הנחשים ואת החברים מוליון סגילאדין סגילאדה אסור משום מושב
לצים שנאמר (תהילים א) ובמושב לצים לא ישב אלה מדות שמביאין את האדם לידי בטול
תלמוד תורה.&nbsp; העולה לתרטיאות של עובדי כוכבים אם צווח מפני צורך מותר ואם
מתחשב ה&quot;ז אסור.&nbsp; היושב באסטרין הרי זה שופך דמים ר' נתן מתיר משום שני
דברים מפני שצוח ומציל את הנפשות ומעיד על האשה שתנשא.&nbsp; הולכין לצטריונין
מפני שצווח ומציל את הנפשות ולכרקמים מפני יישוב מדינה ואם מתחשב הרי זה אסור.</p>

<p><b>ב,ג</b>&nbsp; אין משכירין להם בתים שדות וכרמים
ואין נותנין להן אריסיות וקבולת בהמה [אחד העובד כוכבים ואחד הכותי] במה דברים
אמורים בארץ ישראל ובסוריא משכירין בתים אבל לא שדות כאן וכאן לא ישכיר אדם שדהו
לעובד כוכבים דברי ר&quot;מ רבי יוסי אומר אף בא&quot;י משכירין בתים ובסוריא
מוכרין בתים ומשכירין שדות ובחוצה לארץ מוכרין אלו ואלו.&nbsp; כאן וכאן לא ישכיר
ישראל את ביתו לעובד כוכבים שבידוע שמכניס לתוכו עבודת כוכבים אבל משכירין להם
אוריאות אוצרות ופונדקיות אע&quot;פ שבידוע שמכניס לתוכו עבודת כוכבים משכיר ישראל
ביתו לכותי ואינו חושש שמכניס בתוכו עבודת כוכבים רבן שמעון בן גמליאל אומר בכל
מקום לא ישכיר ישראל מרחץ לעובד כוכבים מפני שנקראת על שם ישראל ורוחצין בו בשבת
ר' שמעון בן אלעזר אומר בכ&quot;מ לא ישכיר ישראל שדהו לעובד כוכבים מפני שנקראת
על שם ישראל ועושין בה ביו&quot;ט.</p>
<p>&nbsp;</p>

<h2>מסכת עבודה זרה פרק ג</h2>

<p><b>ג,א</b>&nbsp; מעמידין בהמה בפונדקיות של כותים אפי'
זכרים אצל נקבות ונקבות אצל זכרים ואין צריך לומר זכרים אצל זכרים ונקבות אצל
נקבות ומוסרים בהמה לרועה שלהן ומוסרין לו תינוק ללמדו ספר וללמדו אומנות ולהתיחד
עמו בת ישראל מילדת ומניקה בנה של כותית וכותית מילדת ומניקה בנה של בת
ישראל.&nbsp; אין מעמידין בהמה בפונדקאות עובדי כוכבים אפי' זכרים אצל זכרים
ונקבות אצל נקבות שהזכר מביא זכר והנקבה מביאה נקבה ואין צריך לומר זכרים אצל
נקבות ונקבות אצל זכרים.&nbsp; ואין מוסרין בהמה לרועה שלהן ולא תינוק ללמדו ספר
וללמדו אומנות ולהתיחד עמו.&nbsp; בת ישראל לא תניק בנה של עובדת כוכבים מפני
שמגדלתו לעבודת כוכבים אבל עובדת כוכבים מניקה את בנה של ישראל ברשותה בת ישראל לא
תילד את העובדת כוכבים מפני שמילדת לעבודת כוכבים ועובדת כוכבים לא תילד את בת
ישראל מפני שחשודין על הנפשות דברי ר&quot;מ וחכמים אומרים עובדת כוכבים מילדת את
בת ישראל בזמן שאחרים עומדים על גבה בינה לבינה אסור מפני שחשודין על הנפשות
מתרפאין מהן רפוי ממון אבל לא רפוי נפשות לא תחתוך עובדת כוכבים את העובר במעיה של
אשה בת ישראל ולא תשקנה כוס עקרין שחשודין על הנפשות.&nbsp; לא יתייחד ישראל עם העובד
כוכבים לא במרחץ ולא בבית המים נדבק ישראל עם העובד כוכבים בדרך נותנו לימין ואין
נותנו לשמאלו ר' ישמעאל בן ר' יוחנן בן ברוקה אומר בסייף מימינו ובמקל משמאלו שניהן
עולין למעלה ויורדין בירידה ישראל עולה למעלה ועובד כוכבים למטה לא ישוח שמא ירוץ
את גלגלתו וירחיב לו דרך.&nbsp; שאלו להיכן אתה הולך מפליגו כדרך שאמר יעקב לעשו
(בראשית לג) עד אשר אבא אל אדני שעירה והלך לו לסוכות.&nbsp; ישראל המסתפר מן
העובד כוכבים רואה במראה מן הכותי אין רואה במראה התירו לבית רבן גמליאל להיות
רואין במראה מפני שהן זקוקין למלכות.&nbsp; ישראל המספר את העובד כוכבים כיון
שהגיע לבלוריתו שומט את ידו.</p>

<p><b>ג,ב</b>&nbsp; לוקחין מן העובדי כוכבים ספרים ותפלין
ומזוזות ובלבד שהיו כתובין עליהן כתקנן מעשה בעובד כוכבים אחד שהיה כותב ספרים
בצידן ובא מעשה לפני חכמים ואמרו מותר ליקח ממנו מוכרין לעם הארץ ספרים תפלין
ומזוזות ואין לוקחין תפלין אלא מן המומחה ואם לקח ממי שאינו מומחה ומצא בידו שתי
כריכות של תפלין בודק ממנו תפלה אחת של יד או של ראש בצבת הראשון וכן בשני וכן
בשלישי וכן ברביעי.</p>

<p><b>ג,ג</b>&nbsp; לוקחין מעם הארץ עבדים ושפחות בין
גדולים בין קטנים ומוכרין לעם הארץ עבדים ושפחות בין קטנים בין גדולים ולוקחין מהן
בנות קטנות אבל לא גדולות דברי ר' מאיר וחכמים אומרים גדולות ומקבלות עליהן אין
נותנין להן בנות לא קטנות ולא גדולות דברי רבי וחכמים אומרים נותן לו גדולה ופוסק
עמו על מנת שלא תעשה טהרות על גביו ומעשה ברבן גמליאל הזקן שהשיא את בת בתו לשמעון
בן נתנאל הכהן ופסק עמו על מנת שלא תעשה עמו טהרות על גביו רבן שמעון בן גמליאל
אומר אינו צריך שאין כופין את החבר שיעשה טהרות על גבי עם הארץ ואיזה הוא עם הארץ
כל שאינו אוכל חוליו בטהרה דברי ר&quot;מ וחכמים אומרים כל שאינו מעשר.</p>

<p><b>ג,ד</b>&nbsp; הלוקח עבדים ערלים מן העובד כוכבים
ומלן ולא הטבילן וכן בני השפחות שלא טבלו בין מולין בין ערלין הרי אלו עובדי
כוכבים מדרסן טמא ויינם בגדולים אסור בקטנים מותר ואיזהו גדול כל שהוזכר ומכיר
עבודת כוכבים ומשמשיה ואיזהו קטן כל שאינו מכיר עבודת כוכבים ומשמשיה רבי יוסי
אומר חזקת עבד ישראל אפילו ערלים הרי אלו כנענים עד שיודע בהן שהן בני שפחות שלא
טבלו חזקת עבדי כותים מולין הרי אלו כותים ערלים הרי אלו עובדי כוכבים עד שיודע
שהן בני שפחות כנעניות חזקת עבדי עובד כוכבים אפילו מולין הרי אלו עובדי כוכבים.</p>

<p><b>ג,ה</b>&nbsp; לעולם מלין את העובד כוכבים לשם גר
ועובד כוכבים לא ימול את ישראל מפני שחשודין על הנפשות דברי ר&quot;מ וחכ&quot;א
עובד כוכבים מל את ישראל בזמן שאחרים עומדין על גביו בינו לבינו אסור מפני שחשודין
על הנפשות.&nbsp; ישראל מל את הכותי וכותי לא ימול את ישראל מפני שהן מלין לשם הר
גריזים דברי ר' יהודה אמר לו ר' יוסי היכן מצינו מילה בתורה שאינה לשם ברית אלא
ימול לשם הר גריזים עד שתצא נפשו ומוכרין להם ונותנין להם מתנת חנם במה דברים
אמורין בזמן שאינו מכירו או שהיה עובר ממקום למקום אבל אם היה שכנו או אוהבו הרי
זה מותר שאינו אלא כמוכרו לו.&nbsp; כתוב אומר לא תכרות להם ברית ולא תחנם אם ללמד
על הברית הרי ברית אמור אלא למה נאמר לא תחנם מלמד שאין נותנין להם מתנת חנם.</p>
<p>&nbsp;</p>

<h2>מסכת עבודה זרה פרק ד</h2>

<p><b>ד,א</b>&nbsp; המוכר עבדו לעובד כוכבים הרי זה יצא
בן חורין וצריך גט שחרור מרבו הראשון ר' שמעון בן גמליאל אומר במה דברים אמורים
בזמן שלא כתב לו אונו אבל כתב לו אונו זה הוא גט שחרורו בין שמכרו לו בין שנתנו לו
במתנה יצא בן חורין שמא יצא לרשות שאינה רשות להן עליו אם עשה עליו העובד כוכבים
נימוסות יצא בן חורין ואם לאו לא יצא בן חורין נטלו בחובו או שנפל לו בסיקריקון
יצא בן חורין ירש עבדים מן העובד כוכבים עד שלא באו לרשותו מותר למוכרן לעובד
כוכבים משבאו לרשותו אסור למוכרן וכן אתה אומר ביין נסך עד שלא בא לרשותו דמיו
מותרין משבא לרשותו דמיו אסורין.&nbsp; ישראל ועובד כוכבים שלקחו מקח בשותפות וחזר
ולקחו מקח אחר בשותפות לא יאמר לו טול אתה דברים שבמקום פלוני במקח ראשון ואני
דברים שבמקום פלוני במקח שני אבל אומר לו טול אתה דברים שבמקום פלוני ואני דברים
שבמקום פלוני במקח ראשון טול אתה דברים ואני דברים שבמקום פלוני במקח שני.</p>

<p><b>ד,ב</b>&nbsp; המוכר עבדו בחוצה לארץ יצא בן חורין
וצריך גט שחרור מרבו שני רשב&quot;ג אומר פעמים יוצא פעמים אינו יוצא כיצד אמר לו
אני פלוני בן פלוני מוכר אני עבדי פלוני לפלוני אנטיוכי יצא בן חורין לפלוני
אנטיוכי השרוי בלוד לא יצא בן חורין ירשו עבדים בחוצה לארץ עד שלא באו לארץ מותר
למכרן לחוצה לארץ משבאו לארץ אסור למכרן לחוצה לארץ.&nbsp; עבד שברח בחוצה לארץ
אין רבו רשאי למוכרו יצא עבד עם רבו לסוריא לפיכך אם מכרו שם הרי זה מכור עבד שיצא
עם רבו ע&quot;מ לחזור כופין אותו לחזור ע&quot;מ שלא לחזור כופין אותו שלא לחזור
בא מחו&quot;ל ע&quot;מ לחזור אין כופין אותו לחזור שלא לחזור כופין אותו שלא
לחזור.</p>

<p><b>ד,ג</b>&nbsp; המוכר עבדו ליריד של עובדי כוכבים
דמיו אסורין ויוליך לים המלח וכופין את רבו שיפדנו אפילו מאה בדמיו ויוציאנו
לחירות נמצאת אומר הנושא ונותן ביריד של עובדי כוכבים בהמה תיעקר כסות וכלים ירקבו
ומעות וכלי מתכות יוליך הנאה לים המלח.&nbsp; פירות את שדרכו לישפך ישפך לישרף
ישרף ליקבר יקבר ר' יוסי אומר עבודת כוכבים שוחק וזורה לרוח או מטיל לים אמרו לו
אף היא נעשית זבל שנאמר (דברים יג) ולא ידבק בידך מאומה מן החרם וגו' אמר להן ר'
יוסי הרי הוא אומר (דברים ט) ואת חטאתכם אשר עשיתם וגו' אמרו לו משם ראיה (שמות
לד) ויזר על פני המים וישק את בני ישראל מלמד שבדקן כדרך שבודקין את הסוטות אמר
להן רבי יוסי הרי הוא אומר (שמואל&nbsp;ב ה) ויעזבו את עצביהם אמר להן רבי יוסי
הרי הוא אומר (מלכים&nbsp;א טו) וגם מעכה אם אסא המלך ויסירה מגבירה אשר עשתה
מפלצת וגו' אמרו לו משם ראיה (שם) ויכרת אסא את מפלצתה וגו' אמר להן ר' יוסי הרי
הוא אומר (מלכים&nbsp;ב יח) וכתת נחש הנחושת וגו' אמרו לו וכי עבודת כוכבים היה
והלא משה עשאו מלמד שטעו ישראל אחריו עד שבא חזקיה ובנו.</p>
<p>&nbsp;</p>

<h2>מסכת עבודה זרה פרק ה</h2>

<p><b>ה,א</b>&nbsp; אין אוצרין בארץ ישראל דברים שיש בהן
חיי נפש כגון שמנים יינות וסלתות ופירות אבל דברים שאין בהן חיי נפש כגון כמון
ותבלין הרי זה מותר ואוצרן שלש שנים ערב שביעית ושביעית ומוצאי שביעית במה דברים
אמורים בלוקח מן השוק אבל בכונס בתוך ביתו אפילו עשר שנים מותר לאלתר ובשנת בצורת
אפילו חרובין לא יאציר מפני שמטיל מארה בשערים אין משתכרין בתבואה אבל משתכר ביין
ובשמן וקטניות אמרו על ר' אלעזר בן עזריה שהיה משתכר ביין ובשמן כל ימיו אין
מוציאין מסוריא דברים שיש בהן חיי נפש כגון יינות שמנים וסלתות רבי אומר אומר אני
שמוציאין יין לסוריא מפני שממעט את התפלה וכשם שאין מוציאין לסוריא כך אין מוציאין
להפרכיא ר' יהודה מתיר מהפרכיא להפרכיא.</p>

<p><b>ה,ב</b>&nbsp; ישרה אדם בארץ ישראל אפילו בעיר שרובה
עובדי כוכבים ולא בחו&quot;ל אפי' בעיר שכולה ישראל מלמד שישיבת ארץ ישראל שקולה
כנגד כל מצות שבתורה.&nbsp; והקבור בארץ ישראל כאילו הוא קבור תחת המזבח.&nbsp; לא
יצא אדם לחוצה לארץ אא&quot;כ היו חטין סאתים בסלע אמר רבי שמעון במה דברים אמורין
בזמן שאינו מוצא ליקח אבל בזמן שמוצא ליקח אפילו סאה בסלע לא יצא וכן היה ר&quot;ש
אומר אלימלך מגדולי הדור ומפרנסי צבור היה ועל שיצא לחוצה לארץ מת הוא ובניו ברעב
והיו כל ישראל קיימין על אדמתן שנאמר (רות א) ותהום כל העיר עליהן מלמד שכל העיר
קיימת ומת הוא ובניו ברעב.&nbsp; הרי הוא אומר (בראשית כח) ושבתי בשלום אל בית אבי
שאין ת&quot;ל והיה ה' לי לאלהים ואומר (ויקרא כה) לתת לכם את ארץ כנען להיות לכם לאלהים
כל זמן שאתם בארץ כנען הריני לכם אלוה אין אתם בארץ כנען איני לכם לאלוה וכן הוא
אומר (יהושוע ד) כארבעים אלף חלוצי הצבא ואומר (יהושוע ב) כי נתן בידי את יושבי
הארץ וגו' וכי עלתה על דעתך שישראל מכבשים את הארץ לפני המקום אלא כל זמן שהם עליה
כולה נכבשה אינן עליה כולה אינה נכבשת וכן דוד אמר (שמואל&nbsp;א כו) כי גרשוני
היום מהסתפח בנחלת ה' וגו' וכי תעלה על דעתך שדוד המלך עובד עבודת כוכבים אלא שהיה
דוד דורש ואומר כל המניח את ארץ ישראל בשעת שלום ויוצא כאילו עובד עבודת כוכבים
דכתיב (ירמיהו לב) ונטעתים בארץ הזאת באמת אינן עליה אין נטועין לפני באמת לא בכל
לבי ולא בכל נפשי.&nbsp; ר' שמעון בן אלעזר אומר ישראל שבחוצה לארץ עובדי עבודת
כוכבים בטהרה הן כיצד עובד כוכבים שעשה משתה לבנו והלך וזימן את כל היהודים שבעירו
אע&quot;פ שהן אוכלין משלהן ושותין משלהן ושמש שלהן עומד ע&quot;ג עובדי עבודת כוכבים
הן שנא' (שמות לד) וקרא לך ואכלת מזבחו.</p>

<p><b>ה,ג</b>&nbsp; אלו הן עורות לבובין כל הקרוע כנגד
לבן ועשה כמין ארובה אבל אם היה משוך הרי זה מותר הכבשין ושלקות של עובדי כוכבים
שדרכן לתת בהן יין וחומץ וחרס הדריני אסור בהנאה דברי ר&quot;מ וחכמים אומרים אין
איסורן איסור הנאה זיתים השלחים הנמכרים על פתחי מרחצאות אסורים באכילה ומותרין
בהנאה ר' יוסי אוסרן אף בהנאה מפני שמזלפין עליהן חומץ כדי שיהו חולצין את
גרעיניהן.</p>

<p><b>ה,ד</b>&nbsp; הדרורין והקרבות של עובדי כוכבים ויין
ישראל בהן אסור בשתייה ומותר בהנאה העיד שמעון בן גודיא לפני בנו של רבן גמליאל
משם רבן גמליאל הזקן שמותר בשתיה ולא הודה לו.&nbsp; נודות העובדי כוכבים רבן
שמעון בן גמליאל אומר משם ר' יהושע בן קפוסיי אין עושין שטיחין לבהמה נודות העובדי
כוכבים גרורין מותרין חדשים זפותין אסורין עובדי כוכבים עובדים ורוכבים וישראל
עומד על גביו כונס לתוכו יין ואינו חושש קנקנין של עובדי כוכבים חדשות מותרות
וישנות אסורות שכנסו בה עובדי כוכבים מים מותר ישראל להכניס לתוכו יין ושכנסו בה
עובדי כוכבים יין ישראל ממלא אותה מים ג' ימים מעל&quot;ע ומכניס לתוכו יין ואינו
חושש ושכנס בה עובד כוכבים יין וישראל ציר ומורייס מותר ישראל אחר להכניס לתוכה
יין.</p>

<p><b>ה,ה</b>&nbsp; לוקחין מן העובדי כוכבים תבואות קטנית
וגרוגרות ושום ובצלים מ&quot;מ ואינו חושש משום טומאה האוג בכל מקום טהור האורז
בכל מקום טהור.&nbsp; נאמן הצייד לומר זה עוף טמא וזה עוף טהור נאמן עם הארץ לומר
כבשין אלו טמאין וכבשין אלו טהורין ולא רבצתי עליהן את המשקין אבל אין נאמן לומר
דגים אלו צדתים בטהרה ולא נערתי עליהן את המכמורת הקפריסין המוטליא והחמין שלהן
מותרין.&nbsp; ביצה צלויה שלהן אסורה ר' יהודה ובית דינו התירו שמן של עובדי
כוכבים במנין פת שאפאה עובד כוכבים שלא במעמד ישראל הרי זו אסורה פת שאפאה ישראל
אע&quot;פ שהעובד כוכבים לשה וגבינה שהעמידה ישראל אע&quot;פ שהעובד כוכבים עבדה
הרי זו מותרת ישראל יושב בסוף עדרו והעובד כוכבים חולב ומביא לו ואינו חושש.</p>

<p><b>ה,ו</b>&nbsp; איזו היא טרית שאינה טרופה כל שהשדרה
והראש נכרין איזהו ציר שיש בו דגה כל שכלבית אחת או שתי כלביות משוטטות בתוכו
חתיכה שיש בה סימן בין בכולן בין במקצתן אפי' באחד &lt;טמאה&gt; ה&quot;ז מותרת
מעשה שהביאו גרבין של חתיכות ממין אחד בעכו ולא נמצא סימן אלא באחד מהן ובא מעשה
לפני חכמים והתירו את כולן מורייס אומן הרי זה מותר רבי שמעון בן גמליאל אומר אף
חילק אומן הרי זה מותר יין מבושל ואלונתית הרי אלו אסורים מפני שתחלתן יין אלונתית
כברייתה הרי זו מותרת יין תפוחין מן הפתיק ומן האוצר מן הספינה הרי זה מותר ואם
היה נמכר בקטלזון מותרת יין תפוחים מן השוק הרי זה אסור מפני שמזדייף.&nbsp; חגבין
והקופרין מן הפתיק מן האוצר ומן הספינה הרי אלו מותרין והמוכר בסלילא לפני חנוני
אסורין מפני שמרביצין עליהן יין כדי שיהיו יפין למראית העין.&nbsp; מלח סלקונטית
שחורה מותרת לבנה אסורה דברי ר' מאיר ר' יהודה אומר שחורה אסורה לבנה מותרת ר'
יהודה בן גמליאל אומר משום ר' חנינא בן גמליאל זו וזו הרי זו אסורה.</p>

<p><b>ה,ז</b>&nbsp; אין לוקחין גבינת בית היניאקי אלא מן
המומחה ושלוקה נלקחת מכל מקום אין לוקחין קורט של חלתית אלא מן המומחה והעלה נלקח
מכל מקום אין לוקחין יין מסוריא אלא מן המומחה ולא מורייס אלא מן המומחה ולא חתיכה
שאין בה סימן אלא מן המומחה ולא מלח סלקונטית אלא מן המומחה ולא גבינת בית היניאקי
אלא מן המומחה ולא קורט של חלתית אלא מן המומחה וכולן נאכלין אצל מי שאינו מומחה
ואינו חושש.</p>
<p>&nbsp;</p>

<h2>מסכת עבודה זרה פרק ו</h2>

<p><b>ו,א</b>&nbsp; וחכמים אומרים אין איסור אלא שיש בידו
מקל או צפור או כדור סייף עטרה וטבעת צלם ונחש ועל מכובדין כגון השירים והנזמים
קטליות טבעות הרי אלו אסורות ועל המבוזין כגון היורות מחמי חמין הסיגנין והקומקמין
והספלין והסדנין והמטבע הרי אלו מותרין מצא טבעת ועליה צורת חמה צורת לבנה צורת
דרקון יוליך לים המלח ר' יהודה אומר אף דמות וסרפס.&nbsp; טבעת שיש עליה עבודת
כוכבים בזמן שהיא בולטת אסורה בהנאה אם אינה בולטת מותרת בין כך ובין כך אסור
לחתום בה ושאין עליה עבודת כוכבים מותרת בהנאה ומותר לחתום טבעת שיש עליה חותם
מותר לחתום בה ר' יהודה אומר אם היה חותמה שוקע אסור לחתום בה מפני שנעשה בולט
ומותר ליתנה בידו ושחותמה בולט מותר לחתום בה ואסור ליתנה בידו טבעת שיש עליה
פרצוף מותר לחתום בה ר' חנינא בן גמליאל אומר של בית אבא היו חותמין בפרצופות ר'
אלעזר בר צדוק אומר כל הפרצופות היו בירושלים חוץ מפרצוף האדם.&nbsp; העשוי כמין
דרקון אסור והדרקון תלוי בו נוטלו ומשליכו והשאר הרי זה מותר איזה הוא מין דרקון
שאסור ר' שמעון בן אלעזר אומר כל שהציצין יוצא מצוארו אבל אם היה חלק הרי זה מותר.</p>

<p><b>ו,ב</b>&nbsp; הלוקח גרוטאיות מן העובד כוכבים ומוצא
בהן עבודת כוכבים נוטלה ומשליכה והשאר הרי זה מותר.&nbsp; עבודת כוכבים עד שלא באת
לרשותו אומר לעובד כוכבים ומבטלה שהעובד כוכבים מבטל עבודת כוכבים בין שלו בין של
חבירו בין עובדה בין שאינה עובדה בין בשוגג בין במזיד בין באונס בין ברצון ישראל
שעשה עבודת כוכבים אסורה אע&quot;פ שלא עבדה לפיכך אין יכול לבטלה.&nbsp; עובד
כוכבים שעשה עבודת כוכבים מותרת עד שתעבד לפיכך יכול לבטלה רבי אומר משם ר' יעקב
אם עשאה לישראל מתחלה אין יכול לבטלה.&nbsp; עובד כוכבים שמכר עבודת כוכבים
לעובדיה אסורה שלא לעובדיה מותרת לוה עליה נפלה עליה מפולת שטפה נהר או שנטלוה
ליסטין או שהניחוה בעליה כגון מלחמתו של יהושע אם עתידין הבעלים לחזור עליה אסורה
ואם לאו מותרת בימסיות שהעמידו עובדי כוכבים בשעת הגזירה אע&quot;פ שעברה הגזירה
הרי אלו אסורות וכל עבודת כוכבים שביטלוה עובד כוכבים יכול תהא אסורה ת&quot;ל
(דברים ז) פסילי אלהיהם תשרפון באש את שנוהג בו משום אלוה אסור ואת שאינו נוהג בו
משום אלוה מותר ושל ישראל בין שנהג בו לשם אלוה בין שלא נהג בו לשם אלוה אסור כיצד
מבטלה רבי מאיר אומר עד שיכה בקורנס ויחבל ר' שמעון אומר אפילו רואה סטרה ונפלה
הרי זו בטילה וחכמים אומרים עובד כוכבים מבטל עבודת כוכבים שלו ושל ישראל וישראל
אין מבטל עבודת כוכבים של עובד כוכבים [ר'] שמעון בן מנסיא אומר עבודת כוכבים של
ישראל אין לה בטילה עולמית בימוס שנפגם רובו הרי זה מותר מזבח שנפגם רובו אסור עד
שינתץ.</p>

<p><b>ו,ג</b>&nbsp; מוקצה שלו אסור ושל חברו מותר לפני
הקדישו אסור לאחר הקדישו מותר מאימתי נקרא מוקצה משנעשה בו מעשה איזהו נעבד כל
שעובדין אותו בין בשגגה בין במזיד איזה הוא מוקצה מקצה לעבודת כוכבים אבל אמר שור
זה לעבודת כוכבים לא אמר כלום לפי שאין הקדש לעבודת כוכבים.</p>
<p>&nbsp;</p>

<h2>מסכת עבודה זרה פרק ז</h2>

<p><b>ז,א</b>&nbsp; פרה שפטמה בכרשיני עבודת כוכבים ורדי
גנה שזבלה בזבל עבודת כוכבים ובור גינה שנטעה בעצי אשרה ובור קלא אילן שרשם בעצי
אשרה ישרף אחרים אומרים מטילין אותה לחומר עד שיחזרו מראיו לכמות שהיה חלילין של עבודת
כוכבים אסור לספוד בהן ואם היה מעלין שכר למדינה אף על פי שהן עשויין לצורך עבודת
כוכבים מותר לספוד בהן חנויות של עבודת כוכבים מותר לשכור מהן גבאין של עבודת
כוכבים אסור ליתן להן אם היו מעלין שכר למדינה אע&quot;פ שהן עשויין לצורך עבודת
כוכבים מותר ליתן להן המיחד ביתו לעבודת כוכבים כולו מטמא בביאה והעובר לתוכה
כעובר בבית עבודת כוכבים אם היתה דרך הרבים מפסקתה אינו טמא אלא אותו דרך בלבד.</p>

<p><b>ז,ב</b>&nbsp; הסומך ביתו לבית עבודת כוכבים כולו
מטמא בביאה סמכו לו הן אין כולו מטמא בביאה אלא אותו כותל נידון מחצה למחצה נפל
אסור לבנותו בנאו חזר לתחלתו בנאוהו הן אין כולו מטמא בביאה אלא אותו הכותל נידון
מחצה למחצה המוכר ביתו לעבודת כוכבים דמיו אסורין ויוליך הנאה לים המלח אבל עובד
כוכבים שאנסו את אחד ונטלו את ביתו והעמידו בו עבודת כוכבים דמיו מותרין וכותב
ומעלה בערכאין.&nbsp; המכניס ראשו ורובו לבית עבודת כוכבים טמא כלי חרס שהכניס
אחוריו לעבודת כוכבים טמא הספסלין והקתדריות שהכניס רובו לבית עבודת כוכבים טמאין.</p>

<p><b>ז,ג</b>&nbsp; כל מקומות שנקראו לשבח עבודת כוכבים
מכנין אותן לגנאי את שקוראין עין כוס קורין אותו עין קוץ גריא קורין אותו גליא מי
שנפזרו מעותיו לפני עבודת כוכבים לא יהא שוחה לפניו ומלקט מפני שנראה כשוחה לעבודת
כוכבים אבל הופך לאחוריו וממקום שאינו נראה מותר.&nbsp; מעין מים היוצא מבית עבודת
כוכבים לא יהא שוחה לפניו ושותה מפני שנראה כשוחה לפני עבודת כוכבים אבל הופך
לאחוריו ושותה ובמקום שאינו נראה ושותה מותר.&nbsp; פרצופות המטילין מים לכרכין לא
יניח פיו ע&quot;פ פרצוף מפני שנראה כנושק לעבודת כוכבים אבל מקבל בידו ושותה יתר
על כן אמרו לא יניח פיו ע&quot;פ הסילון וישתה מפני סכנת נפשות.&nbsp; שאלו
פילוסופין את הזקנים ברומי אם אין רצונו בעבודת כוכבים מפני מה אינו מבטלה אמרו
להן אילו לדבר שאין העולם צורך בהן היו עובדין היה מבטלו הרי הן עובדין לחמה
וללבנה לכוכבים ולמזלות יאבד עולמו מפני השוטים אלא הנח לעולם שינהג כמנהגו ושוטים
שקלקלו עתידין ליתן את הדין.&nbsp; גנב זרעים לזרוע לא סופן לצמח בא על אשת איש
אין סופו לילד אלא הנח לעולם שינהג כמנהגו ושוטים שקלקלו יבואו ויתנו את הדין.</p>

<p><b>ז,ד</b>&nbsp; העובדי כוכבים העובדין את ההרים ואת
הגבעות אע&quot;פ שהן מותרין עובדיהן בסקילה.&nbsp; אדם הנעבד אף ע&quot;פ שהוא
מותר עובדיו בסקילה.&nbsp; איזהו אשרה כל שהעובדי כוכבים עובדין ומשמרין אותה ואין
טועמין מפירותיה ר&quot;ש בן אלעזר אומר ג' אשרות בארץ ישראל חרוש שבכפר פטם
ושבכפר פגשה שקמה שבראני ושבכרמל.&nbsp; אשרה זורעין תחתיה ירקות בימות הגשמים אבל
לא בימות החמה החיזרין לא בימות החמה ולא בימות הגשמים רשב&quot;א אומר אף לא זרעין
ולא ירקין בימות הגשמים מפני שהעלין נושרין והיה להן לזבל.</p>

<p><b>ז,ה</b>&nbsp; הנכנס תחתיו כנכנס לבית עבודת כוכבים
אם היתה דרך הרבים מפסקת הרי זה מותרת ישראל שפסל את האשרה בין לצרכו בין שלא
לצרכו אסור ועובד כוכבים שפסל את האשרה לצרכה היא אסורה והוא מותר לצרכו בין זה
ובין זה אסור.&nbsp; לא יעלה אדם לראש הבימוס אפי' לנוולו לטנפו משום שנאמר (דברים
יג) ולא ידבק בידך מאומה.&nbsp; לא יאמר אדם לחבירו המתן לי בצד עבודת כוכבים
פלונית ואני אמתין לך בצד עבודת כוכבים פלונית שנאמר (שמות כג) ושם אלהים אחרים לא
תזכירו וגו'.</p>

<p><b>ז,ו</b>&nbsp; עבודת כוכבים וכל מה שעליה הרי זו
אסורה מצא עליה יינות שמנים וסלתות וכל דבר שכיוצא בו קרב על גבי המזבח אסור.&nbsp;
כלים המשתמשות בהן בגופה אסורין שלא בגופה מותרין אף כלים המשתמשות בהן ובגופה
גנבום כומרים ומכרום הרי אלו מותרין כתוב אחד אומר (דברים ז) לא תחמוד כסף וכתוב
אחד אומר כסף וזהב אשר עמהן כיצד יתקיימו שני כתובים הללו בין שגופן לבוש בהן בין
שאין גופן לבוש בהן אסורין.&nbsp; עמהן את שגופה לבוש בהן אסורין את שאין גופה
לבוש בהן מותרין.&nbsp; אף כלים שגופה לבוש בהן גנבום כומרים ומכרום הרי אלו
מותרין מרקוליס וכל מה שעליו הרי זה אסור מצא עליו יינות שמנים וסלתות וכל דבר
שכיוצא בו קרב ע&quot;ג המזבח אסור מעות וכלים הרי אלו מותרין אחרים אומרים מעות
וכלים שע&quot;ג אבן העליונה הרי אלו אסורין אבנים שנשרו מן המרקוליס אם היו נראות
עמו אסורות ואם לאו מותרות.&nbsp; רבי ישמעאל אומר ג' תפוסות לו אסורות ושאינן
תפוסות לו מותרות.&nbsp; ישראל שהביא אבנים מן המרקוליס הרי אלו אסורות מפני
שנאסרו לעבודת כוכבים עובד כוכבים שהביא אבנים מן המרקוליס הרי אלו מותרות מפני
שהיא כעבודת כוכבים שהניחה בעליה ומרקוליס שנעקר ממקומו מותר בהנאה.&nbsp; בזורק אבן
במרקוליס מהו אומר (משלי כו) כצרור אבן במרגמה כן נותן לכסיל כבוד כשם שזורק אבן
במרקוליס מכבדו ואין יודע כבוד כך כל המכבד רשע מכבדו ואין יודע כבוד דבר אחר כצרור
אבן כשם שזורק אבן במרקוליס עובד עבודת כוכבים כך כל המכבד רשע הרי זה כעובד עבודת
כוכבים דבר אחר כצרור אבן כשם שזורק אבן במרקוליס מתחייב בנפשו כך המשתמש ביצרו
מתחייב בנפשו ר' שמעון בן אלעזר אומר בשונה לתלמיד רשע מהו אומר כצרור אבן במרגמה
כשם שזורק אבן במרקוליס עובד עבודת כוכבים כך השונה לתלמיד רשע כעובד עבודת כוכבים.</p>
<p>&nbsp;</p>

<h2>מסכת עבודה זרה פרק ח</h2>

<p><b>ח,א</b>&nbsp; בראשונה היו אומרין אין בוצרין עם
העובד כוכבים ואין דורכין עם ישראל העושה בטומאה אבל דורכין עם העובד כוכבים חזרו
לומר אין דורכין עם העובד כוכבים ואין בוצרין עם ישראל העושה בטומאה אבל בוצרין עם
העובד כוכבים ומוליכין עמו חביות חדשות אבל לא ישנות דברי ר' מאיר וחכמים אומרים
אחד חדשות ואחד ישנות מסייעין אותו עד שנתעלם משניהן נתעלם משניהן נעשה
יי&quot;נ.&nbsp; בראשונה היו אומרים אין מסייעין את הנחתום העושה בטומאה ואין
מוליכין עמו גריצות לתנור חזרו לומר מסייעין את הנחתום העושה בטומאה ומוליכין עמו
גריצות לתנור ובסוריא מסייעין את הנחתום העושה בטומאה ומוליכין עמו גריצות לתנור.</p>

<p><b>ח,ב</b>&nbsp; ישראל העושה עם העובד כוכבים בגת הרי
זה מעלה את הלחם לגבי תפוח ומוריד את הלחם מגבי תפוח אע&quot;פ שהיין צף על ידיו
מותר שאין דרכן לנסך כן והעובד כוכבים העושה עם ישראל בגת הרי זה מעלה הלחם לגבי
תפוח ומוריד את הלחם מגבי תפוח אע&quot;פ שהיין צף על גבי ידיו מותר שאין דרכן
מנסכים כך השוקל ענבים בכף מאזנים אע&quot;פ שהיין צף ע&quot;ג ידיו מותר שאין
דרכן מנסכין כך הדורס ענבים בחבית אף על פי שהיין צף על גבי ידיו מותר שאין דרכם
מנסכין כך נפל לבאר ונגע בו טיפה כל שהוא אסר ירדו לשלות חרצנין וזגין מן הבאר זה
היה מעשה ובאו ושאלו את חכמים ואמרו ימכרו כולן לעובד כוכבים עובד כוכבים שהיה
מעלה ענבים בסלין ובדרדורין לגת אע&quot;פ שניפצן לגת והיין מנתז על גבי ענבים
מותר שאין דרכן מנסכין כן.&nbsp; הלוקח עבט של ענבים מן העובד כוכבים ומצא תחתיו
גממיות מותר בצידו גממיות אסור אדם שפשט ידו לחבית כמדומה שהיא של שמן ונמצאת של
יין זה היה מעשה ובאו ושאלו את חכמים ואמרו ימכרו כולם לעובדי כוכבים אגרדמן שטעם
מן הכוס והחזירו לחבית אסור קדח במניקת ונפלה ממנה טיפה כל שהיא אסורה מפני שטיפה
של יין אסורה ואוסרת כל שהיא.</p>

<p><b>ח,ג</b>&nbsp; ישראל שהכניס יינו לרשות עובד כוכבים
אם יש עליו מפתח או חותם מותר ואם לאו אסור לוה מן העובד כוכבים אע&quot;פ שיש
עליו מפתח או חותם אסור עד שיושיב שומר.&nbsp; ישראל שטיהר יינו של עובד כוכבים
ונתנו ברשותו אע&quot;פ שיש עליו מפתח או חותם אסור אם היה אוצר פתוח לרשות הרבים
מותר בעיר שכולה עובדי כוכבים אסור עד שיושיב שומר.&nbsp; ישראל שטיהר יינו של
עובד כוכבים ונתנו ברשותו והלה כתב לו התקבלתי ממך מעות מותר אבל אם ירצה ישראל
אין מניחו עד שיתן את מעותיו זה היה מעשה בבית שאן ואמרו אין זו אלא ערמה.&nbsp;
ישראל שטיהר יינו של עובד כוכבים ונתנו ברשות עובד כוכבים אחר זה היה מעשה ושאלו
את ר&quot;ש בן אלעזר ואמר רשות עובד כוכבים אחת.&nbsp; ישראל שטהר יינו של עובד
כוכבים ונתנו בשתי חצרות או בשתי עיירות אע&quot;פ שיוצא ונכנס מחצר זו לחצר זו ומעיר
זו לעיר זו מותר מפני שהוא בחזקת משתמר אם היתה חזקה לו במקום אחר אסור.&nbsp; פרוזא
שישראל ועובד כוכבים כונסין לתוכו יין אע&quot;פ שחביות פתוחות והעובד כוכבים יושב
ומשמרן מותר מפני שבחזקת המשתמר.</p>

<p><b>ח,ד</b>&nbsp; השוכר את הפועל לעשות חצי היום באיסור
וחצי היום בהיתר ונתן כולן בכרך אחד כולן אסורות אלו בפני עצמן ואלו בפני עצמן
ראשונות אסורות ושניות מותרות.&nbsp; השוכר את הפועל לעשות עמו מלאכה ולעתותי ערב
אמר לו הולך לי את הלגין הזה במקום פלוני אע&quot;פ שאין ישראל רשאי לעשות כן שכרו
מותר.&nbsp; השוכר את החמור לרכוב עליה ואמר לו תנה לי את הלגין הזה עליה
אע&quot;פ שאין ישראל רשאי לעשות כן שכרו מותר.&nbsp; אומר אדם לחברו ולפועלו צאו
ואכלו בדינר זה צאו ושתו בדינר זה ואינו חושש משם מעשרות ומשם שביעית ומשם יין נסך
אבל אם אמר לו צא ואכול ככר ואני נותן דמיה צא ושתה רביעית ואני נותן את דמיה הרי
זה חושש משום מעשרות ומשום שביעית ומשום יין נסך הנותן צמר לצבע עובד כוכבים לצבוע
לו אינו חושש שמא צבעו בחומץ של יין נסך אם באו לבית חשבון אסור.</p>

<p><b>ח,ה</b>&nbsp; המניח יינו בפונדק ונכנס לכרך
אע&quot;פ ששהה לזמן מרובה מותר ואם הודיעו או שנעל עליו בפונדקו אסור.&nbsp;
המניח יינו בספינה ונכנס לכרך אע&quot;פ ששהה לזמן מרובה מותר ואם הודיעו או
שהפליגה ספינתו בים אסור ר' שמעון בן אלעזר אומר היה שם לגין מלא וקשור לכרעי המטה
ואין העובד כוכבים יודע בו מותר אמר לו רבי יהודה והלא פשתם ניכר בין מלמעלה בין
מלמטה אלא כדי שיפתח ויגוף וינגב.&nbsp; המשלח חבית של יין ביד בתו ושל ציר ושל
חומץ ושל מורייס ושל שמן ושל דבש ביד העובד כוכבים אם היה מכיר חותמו ושמו מותר
ואם לאו אסור יינו אצל העובד כוכבים מהסתם אסור משם יין נסך אבל הציר והמורייס
והדבש אם ראה אותו שמנסכין אסורין ואם לאו מותרין.&nbsp; ישראל החשוד שותין במרתפו
ואין שותין מלגינו ואם היה חשוד על השתייה אף ממרתפו אסור.</p>

<p><b>ח,ו</b>&nbsp; עובד כוכבים שהיה חייב מעות לישראל
אע&quot;פ שמכר יין נסך והביא לו עבודת כוכבים והביא לו מותר אבל אם אמר לו המתן
עד שאמכור יין נסך ואביא לך עבודת כוכבים ואביא לך אסור המוכר יינו לעובד כוכבים
ופסק עמו אע&quot;פ שעתיד למחות את המחצלאות ואת המדות מותר וחנוני בין כך ובין כך
אסור מפני שראשון ראשון זקוף עליו עובד כוכבים ששלח לגינה אצל ישראל ומקצת עכבת
יין לתוכו הרי זה ממלא לו הלגין ונועל ונוטל ממנו דמי כולן ואינו חושש.</p>
<p>&nbsp;</p>

<h2>מסכת עבודה זרה פרק ט</h2>

<p><b>ט,א</b>&nbsp; המערה מכלי לכלי קילוח משכנגד שפתח של
חבית ולמטה ה&quot;ז אסור הגת והמחץ והמשפך של עובדי כוכבים ר' מתיר וחכמים אוסרין
ומודה רבי בקנקנים שהן אסורות מפני מה אלו אסורות ואלו מותרות אלו עשויות למוכנס
ואלו עשויות שלא למוכנס של עץ ושל אבן צריך לנגב אם היו זפותין צריך לקלף.</p>

<p><b>ט,ב</b>&nbsp; הלוקח כלי תשמיש מן העובד כוכבים
דברים שלא נשתמש בהן מטבילן והן טהורין דברים שנשתמש בהן כגון כוסות וצלוחית ידיהן
בצונן.&nbsp; כגון היורות והמחמין והטוגנין וקמקומוסין ידיחן ברותחין כגון הסכינין
והשפודין והאסכלאות מלבנן באור והן טהורין וכולן שנשתמש בהן עד שלא יגעיל וטבל
ולבן הרי זה מותר.</p>

<p><b>ט,ג</b>&nbsp; מי שהיו גיתיו ובדיו טמאין ומבקש
לטהרן הדפים והלולבים והעדשות מנגבן והן טהורין.&nbsp; העקלין של נצרים ושל בצבוץ
צריך לגנב של חשיפה ושל גמי צריך ליישן וכמה מישנן שנים עשר חדש רשב&quot;ג אומר
מגת לגת ומבד לבד רבי יוסי אומר הרוצה לטהרן או חולטן מיד בחמין או מולגן במי
זיתים רשבג&quot;א משם ר' יוסי נותנן בנהר שמימיו מהלכין מלא עינו הצינור שמימיו
מקלחין כשם שמנגב לטהרה כך מנגב ליין נסך.</p>

<p><b>ט,ד</b>&nbsp; על שבע מצות נצטוו בני נח על הדינין
ועל עבודת כוכבים ועל גלוי עריות ועל שפיכות דמים ועל הגזל ועל אבר מן החי על
הדינין כיצד כשם שישראל מצווין להושיב בתי דינין בעיירות שלהן כך בני נח מצווין
להושיב בתי דינין בעיר שלהם.&nbsp; על עבודת כוכבים ועל ברכת השם כיצד עובד כוכבים
שעבד עבודת כוכבים וברך את השם לא נתנה מיתה לבני נח אלא בסייף בלבד.&nbsp; על
גילוי עריות כיצד כל ערוה שב&quot;ד של ישראל ממיתין עליה בני נח מוזהרים עליה וכל
ערוה שב&quot;ד של ישראל מוזהרים עליה בני נח מומתין עליה דברי ר&quot;מ וחכמים
אומרים הרבה עריות שאין ב&quot;ד ממיתין עליה בני נח מוזהרים עליה בא על עריות
ישראל נדון בדייני ישראל בא על עריות העובדי כוכבים נדון בדיני העובדי כוכבים ואין
לי אלא נערה מאורסה בלבד.&nbsp; ועל שפיכות דמים כיצד עובד כוכבים בעובד כוכבים עובד
כוכבים בישראל חייב ישראל בעובד כוכבים פטור.&nbsp; על הגזילה כיצד גנב גזל יפת תואר
וכן כיוצא בו עובד כוכבים בעובד כוכבים עובד כוכבים בישראל אסור ישראל בעובד כוכבים
מותר על אבר מן החי כיצד אבר המדולדל בבהמה ואין בו להעלות ארוכה בשר המדולדל
בבהמה ואין בו להעלות ארוכה אסור לבני נח ואין צריך לומר לישראל ואם יש בו להעלות
ארוכה מותר לישראל ואין צריך לומר לבני נח.&nbsp; נטל צפור שאין בה כזית ואכלה רבי
פוטר ורבי אלעזר בר' שמעון מחייב ומה על אבר מן החי ממנו חייב כולו לא יהא חייב חנקה
ואכלה פטור רבי חנניא בן גמליאל אומר אף על דם מן החי רבי חידקא אומר אף על הסירוס
ר&quot;ש אומר אף על הכשפים רבי יוסי אומר כל האמור בפרשה בני נח מוזהרין עליה שנאמר
(דברים יח) לא ימצא בך מעביר בנו ובתו באש וגו' וחובר חבר כי תועבת ה' איפשר שכתוב
עונש עד שלא יזהיר אלא מזהיר ואח&quot;כ עונש מלמד שהזהיר ואח&quot;כ עונשן רבי
אלעזר אומר על הכלאים מותר לבני נח לזרוע וללבוש כלאים אסור להרביע ולהרכיב
אילנות.</p>

<p>&nbsp;</p>
<hr>
<p>&nbsp;</p>

<h2><a name="horaoth"></a>מסכת הוריות פרק א</h2>

<p><b>א,א</b>&nbsp; הורו ב&quot;ד וידע אחד מהן שטעו או שהיה
אחד מן התלמידים וותיקים יושב לפניהם וראוי להוראה כשמעון בן עזאי והלך ועשה על
פיהן הרי זה חייב מפני שלא תלה בבית דין.</p>

<p><b>א,ב</b>&nbsp; הורו ב&quot;ד ועשו כל הקהל או רובן
על פיהן בזמן שהוראתו הוראת ב&quot;ד פטורין והעושין על פיהם מביאין פר.&nbsp;
ואין הורייתן הוריית ב&quot;ד מביאין פר העושין על פיו מביאין כשבה או
שעירה.&nbsp; הורו ב&quot;ד ועשו שנים או שלשה שבטים או רובן על פיהם בזמן שהוראתן
הוריית ב&quot;ד פטורין והעושין על פיהן מביאין פר אין הורייתן הוריות ב&quot;ד חייבין
ועושין על פיהן מביאין כשבה או שעירה.&nbsp; עשו על הוריית עצמן פטורים הוריות כהן
משיח חייבין הורו ב&quot;ד ואחד מהן אינו שם פטורין רבי אמר אומר אני עד שיהא
מופלא שבהן.</p>

<p><b>א,ג</b>&nbsp; חומר בהורייה שאין בדיני נפשות בדיני
נפשות שאין בהורייה שבהורייה עד שהורו כולן כאחד ובדיני נפשות הולכין אחר
הרוב.&nbsp; שבהורייה עד שהורו ב&quot;ד שבלשכת הגזית ובדיני נפשות נותנין בכל
מקום.&nbsp; יחיד שהורה עצמו על פיו הרי זה חייב שנאמר (במדבר טו) והנפש אשר תעשה
ביד רמה.</p>

<p><b>א,ד</b>&nbsp; האוכל שקצים זה מומר כיצד מומר אוכל
נבלות וטרפות שקצים ורמשים האוכל בשר חזיר והשותה יין נסך או המחלל את השבת והמנסך
ר' יוסי בר' יהודה אומר אף הלובש כלאים רשב&quot;א אומר אף העושה דבר שאין היצר
תאב לו.</p>

<p><b>א,ה</b>&nbsp; הורו ב&quot;ד שהוא מוצאי שבת
ואח&quot;כ זרחה חמה אין זה הורייה אלא טעות.&nbsp; הורו ב&quot;ד לעקור את כל
הגוף אמרו אין דם בתורה אין חלב בתורה אין פגול בתורה הרי אלו פטורין הורו לבטל
מקצת ולקיים מקצת הרי אלו חייבין כיצד אמרו יש דם אבל אין חייבין אלא על דם הקרב
לשלמים.&nbsp; יש חלב בתורה אבל אין חייבין אלא על חלב הקרב לשלמים.&nbsp; יש פיגול
בתורה אבל אין חייבין אלא על פיגול שבשלמים הרי אלו חייבין שנאמר דבר נאמר כאן דבר
ונאמר להלן דבר מה דבר האמור להלן מקצתו ולא כולו אף דבר האמור כאן מקצתו ולא כולו
אתה אומר דבר מקצתו ולא כולו או אינו אלא כולו ת&quot;ל (דברים יז) בין דם לדם ולא
כל דם בין דין לדין ולא כל דין בין נגע לנגע ולא כל נגע הא אין צורך לומר בלשון הראשון
אלא בלשון האחרון נאמר כאן דבר ונאמר להלן דבר מה דבר האמור להלן מקצתו ולא כולו
אף דבר האמור כאן מקצתו ולא כולו רשב&quot;א אומר משום ר&quot;מ חטאו ששה והן רובן
או שבעה אע&quot;פ שאינו רובן הרי חייבין.</p>

<p><b>א,ו</b>&nbsp; הורו ב&quot;ד של אחד מן השבטים ועשה
אותו השבט על פיהן אותו השבט חייב ושאר השבטים פטורין ר&quot;י ב&quot;ר יהודה
אומר הוראת ב&quot;ד עם כל שבט ושבט כהוראת ב&quot;ד לצבור שאין ב&quot;ד ומשיח
חייבין אלא על העלם דבר עם שגגת המעשה והעלם דבר בב&quot;ד ושגגת המעשה בקהל.&nbsp;
עשו על הוריית עצמן פטורין על הוריית כהן משיח חייבין אין חייבין אלא על דבר שזדונו
כרת ושגגתו חטאת וכהן משיח ולא בעבודת כוכבים אלא על דבר שזדונו כרת ושגגתו חטאת.&nbsp;
משיח בעבודת כוכבים חייב על שגגת המעשה דברי ר' מאיר וחכמים אומרים הרי הוא כשאר
כל מצות העלם דבר עם שגגת המעשה מביא אשם תלוי.</p>

<p><b>א,ז</b>&nbsp; אין חייבין על עשה ועל ל&quot;ת
שבמקדש ואין מביאין אשם תלוי על עשה ועל ל&quot;ת שבמקדש ומביא אשם תלוי על עשה
ועל ל&quot;ת שבנדה אמר ר' שמעון מפני מה חייבין על מצות עשה שבנדה מפני שיש בה
ל&quot;ת ועוד ר' יהודה היה אומר בהן כלל כשהיחיד באשם תלוי נשיא כיוצא בו ומשיח
וב&quot;ד פטורין וכשהוא באשם ודאי נשיא ומשיח כיוצא בו וב&quot;ד פטורין.</p>

<p><b>א,ח</b>&nbsp; שמיעת הקול וביטוי שפתים וטומאת מקדש
וקדשיו ב&quot;ד פטורין יחיד נשיא ומשיח חייב אלא שאין הנשיא חייב על שמיעת הקול
ולא על טומאת מקדש וקדשיו.&nbsp; שהן בעולה ויורד.&nbsp; נשיא כיוצא בו ומשיח
וב&quot;ד פטורין.&nbsp; כשהוא בקבועה יחיד ונשיא ומשיח מביאין שעירה וב&quot;ד פר
ושעיר [פר] לעולה ושעיר לחטאת.</p>
<p>&nbsp;</p>

<h2>מסכת הוריות פרק ב</h2>

<p><b>ב,א</b>&nbsp; אלו דברים שבין כהן גדול לכהן הדיוט
פר הבא על כל המצות ופר יום הכפורים ועשירית האיפה לא פורע ולא פורם אבל פורם
מלמטה וההדיוט מלמעלה אין מטמא לקרובין ומצווה על הבתולה ומוזהר על האלמנה ומחזיר
את הרוצח ומקריב אונן ואינו אוכל מקריב חלק בראש ונוטל חלק בראש וכל עבודת יום
הכפורים אינה כשרה אלא בו ופטור על טומאת מקדש וקדשיו וכולן נוהגין במרובה בגדים
שעבר חוץ מפר הבא על כל המצות כולן אינן נוהגין במשוח מלחמה חוץ מחמשה דברים שפירש
הכתוב בפרשה לא פורע ולא פורם ואין מטמא לקרוביו ומצווה על הבתולה ומוזהר באלמנה
ומחזיר את הרוצח דברי ר' יהודה וחכמים אומרים אין מחזיר את הרוצח.</p>

<p><b>ב,ב</b>&nbsp; איזהו נשיא ישראל ולא נשיא שבט נשיא
ישראל ונשיא בית דוד זה מביא לעצמו וזה מביא לעצמו.</p>

<p><b>ב,ג</b>&nbsp; איזהו משיח משוח בשמן המשחה אין בין
משוח בשמן המשחה למרובה בבגדים אלא שהמרובה בבגדים צריך להביא פר דברי ר' מאיר
וחכמים אומרים אינו צריך להביא פר.</p>

<p><b>ב,ד</b>&nbsp; פר משיח ופר העדה פר משיח קודם לפר העדה
בכל מעשיו הואיל ופר משיח מכפר והעדה מתכפרת מוטב שיקדים המכפר למתכפר שנא' (ויקרא
טז) וכפר בעדו ובעד ביתו וגו'.&nbsp; פר הבא על כל המצות קודם לפר ושעיר של עבודת
כוכבים ופר ושעיר של עבודת כוכבים קודם לשעיר של נשיא ושעיר של נשיא קודם לשעיר של
יחיד ושעיר של יחיד קודם לכבשה של יחיד שתי הלחם קודמות לכבשים העומר קודם לכבש
הקרב עמו זה הכלל הבא בגין היום קודם לבא בגין הלחם.</p>

<p><b>ב,ה</b>&nbsp; הוא ואביו ורבו עומדין בשבי הוא קודם
לרבו ורבו קודם לאביו ואמו קודמת לכל אדם איזהו רבו רבו שלמדו תורה לא שלמדו
אומנות ואיזה זה שפתח לו תחלה ר' מאיר אומר רבו שלמדו חכמה לא רבו שלמדו תורה ר'
יהודה אומר כל שרוב תלמודו ממנו ר' יוסי אומר כל שהאיר עיניו במשנתו.</p>

<p><b>ב,ו</b>&nbsp; האיש קודם לאשה להחיותו להשיב אבדה
ואשה קודמת לאיש לכסות ולהוציא מבית השבי בזמן ששניהן עומדין בקלקלה האיש קודם
מעשה שהלך ר' יהושע לרומי אמרו לו יש כאן תינוק אחד ירושלמי יפה עינים וטוב רואי
עומד לקלון הלך ר' יהושע לבדקו כיון שהגיע לפתח קרא את המקרא הזה (ישעיהו מב) מי
נתן למשסה יעקב וישראל לבוזזים נענה אותו תינוק ואמר (שם) הלא ה' זו חטאנו לו וגו'
באותה שעה א&quot;ר יהושע מעיד אני עלי את השמים ואת הארץ שאיני זז מכאן עד שאני
פודה אותו בממון הרבה פדאו בממון הרבה ושגרו לארץ ישראל ועליו נאמר (איכה ד) בני
ציון היקרים המסולאים בפז וגו'.</p>

<p><b>ב,ז</b>&nbsp; מנין שכל השונה פרק אחד לחברו מעלה
עליו הכתוב כאילו הוא יצרו ורקמו והביאו לעולם שנא' (ירמיהו טז) אם תוציא יקר
מזולל כפי תהיה כאותו הפה שזרק נשמה באדם הראשון כך כל המכניס בריה אחת תחת כנפי
השכינה מעלין עליו כאילו יצרו ורקמו והביאו לעולם.&nbsp; יקרה התורה שנאמר (משלי
ג) יקרה היא מפנינים ואומר (משלי כ) יש זהב ורב פנינים וכלי יקר שפתי דעת.</p>

<p><b>ב,ח</b>&nbsp; חכם קודם למלך ישראל מת חכם אין לנו כיוצא
בו מת מלך ישראל כל ישראל ראוים למלכות.&nbsp; המלך קודם לכהן גדול שנא'
(מלכים&nbsp;א א) ויאמר המלך להם קחו עמכם את עבדי אדוניכם והרכבתם את שלמה בני על
הפרדה אשר לי וגו' כה&quot;ג קודם לנביא שנאמר (שם) ומשח אותו שם צדוק הכהן ונתן
הנביא הקדים צדוק לנתן ואומר (זכריה ג) שמע נא יהושע הכהן הגדול אתה וריעך היושבים
לפניך וגו' יכול בני אדם הדיוטות היו ת&quot;ל כי אנשי מופת המה אין מופת אלא נביא
שנאמר (דברים יג) ונתן אליך אות או מופת.</p>

<p><b>ב,ט</b>&nbsp; משוח בשמן המשחה קודם למרובה בגדים
מרובה בגדים קודם למשוח מלחמה משוח מלחמה קודם לסגן סגן קודם לראש משמר ראש משמר
קודם לראש בית אב ראש בית אב קודם למרכל מרכל קודם לגזבר גזבר קודם לכהן הדיוט כהן
הדיוט קודם ללוי לוי קודם לישראל ישראל לממזר ממזר לנתין נתין לגר גר לעבד משוחרר
אימתי בזמן שכולן שוין אבל אם היה ממזר ת&quot;ח וכה&quot;ג ע&quot;ה ממזר
ת&quot;ח קודם לכה&quot;ג ע&quot;ה שנאמר (משלי ג) יקרה היא מפנינים וכל חפציך לא
ישוו בה רשב&quot;א אומר בדין הוא שיקדים עבד משוחרר לגר מפני שזה גדל בקדושה וזה
שלא בקדושה אלא מפני שזה היה בכלל ארור וזה לא היה בכלל ארור.</p>

<p><b>ב,י</b>&nbsp; מפני מה הכל קופצין לישא את הגיורת
ואין הכל קופצין לישא את המשוחררת מפני שהגיורת היתה בחזקת משומרת ושפחה משוחררת
היתה בחזקת מופקרת ר&quot;א בר&quot;צ אומר מפני שמצוין לקללה בפי כל
הבריות.&nbsp; מפני מה הכל נשאלין על העבד מפני שעסקו רע עם הבריות.</p>

<p><b>ב,יא</b>&nbsp; (תהילים קלה) בית ישראל ברכו את ה'
[בית אהרן ברכו את ה'] בית הלוי ברכו את ה' יראי ה' ברכו את ה' נמצאו ישראל מברכין
אחת בית אהרן שתים בית הלוי שלש ישראל יראי ה' מברכין ארבע.</p>

</div>



</body>
</html>
